# -*- mode: mandoku-view; -*-
#+TITLE: 東牟集
#+DATE: 2015-08-24 23:57:01.818956
#+PROPERTY: ID KR4d0163
#+PROPERTY: BASEEDITION WYG    
#+PROPERTY: JUAN 卷一
<pb:KR4d0163_WYG_001-1a>¶
欽定四庫全書¶
　東牟集巻一　　　　　　　宋　王洋　撰¶
　　賦¶
　　　擬進南郊大禮慶成賦(并序/)¶
某伏覩紹興某年某月某日赦書頒下郡縣冬至已行¶
南郊禮成惟斯盛禮缺墜未講有年於兹矣某竊慕古¶
人覩時盛事必有文章紀叙輙述實用注於當年禮文¶
因革有所稽證此文之所以有助於治者也某不自量¶
<pb:KR4d0163_WYG_001-1b>¶
度輒因盛禮之舉為南郊慶成賦亦庶幾萬世之後思¶
見今日禮儀制度之數典祀克舉之由逹於有司典章¶
之外或有攷焉其辭曰皇帝踐阼十有七載遐邇既洽¶
神人用和爰以中冬癸丑朔越七日庚申有事於圜丘¶
始復古也皇帝若曰恭我祖考肇造區夏有衆一旅四¶
征弗庭日不暇給然猶奠玉祀帝彛倫靡缺克禋克祀¶
上帝盡歆以敷佑於萬邦是用寖明寖昌奄有方夏肆¶
予沖人嗣位適我家之艱難匪籩豆梡嶡升降是肄而¶
<pb:KR4d0163_WYG_001-2a>¶
干戚旄羽斯習惟文惟武更為汚隆典缺弗備理亦固¶
宜今者上天降休華夏以輯紹我洪烈斯惟其時重念¶
魯人將有事於上帝必先有事於頖宫齊人將有事於¶
泰山必有事於配林三代之禮小大由之有唐祀事亦¶
先太清告於祖考配天以明固惟秩叙如階之升乃先¶
期三日齋於原寢翌日享于太廟又翌日宿于郊宫大¶
禮以秩縟典咸具於是羅千乘列萬騎被衮衣鳴玉佩¶
和鸞旗常纚纚曳曳逹於清廟祗見祖考升降堂階奥¶
<pb:KR4d0163_WYG_001-2b>¶
肅靚深文母后妃實妾實嬪金石絲竹&KR2413;緉畢陳其鬯¶
則栩椈香鬱芬芬葱葱琛爵璧角犧象禪勺山彛泰著¶
疏畫縿羃其鼎俎之薦則牛脩豕麋鴽釀藙梅蒸鱮燒¶
雛辟雞宛脾其籩豆之實則芝榴蔆椇棗栗柰柹昌歜¶
乾䕩爵鷃蜩范九州之腴靡不殫獻爾乃循於江干登¶
夫太壇豐隆吐曜霜妃接道批巖踰波潎洌滂濞䱎䲛¶
鰅鰫魼鰨螭龍踴躍訇礚砰磅泌瀄爭馳競騖旁盪捷¶
出於時勾陳載營羽衛悉備梢䕫魖抶獝狂飛䝉茸走¶
<pb:KR4d0163_WYG_001-3a>¶
陸梁柴虒駢羅照粲成章乗輿於是駟蒼螭六素虯軼¶
倒景騰清浮凌髙衍轢紆譎乃次於圜丘齋心服形嚴恭¶
寅畏道洽於漠神合於氣淡然無為若與神㑹嚴漏未¶
既牽牛將中汾沴霍散瑞&KR0990;景從繽紛飄肅協於時豐¶
於是禮修告於宗伯播鼓作於瞽矇灑離鼖應毊笙和¶
沂巢剽棧筊&KR0034;&KR2669;徒吹歌咢修寋籈料塤箎六變具奏¶
天神可禮天錫皇帝惟予男子雜遝豐穰挻煽晦晰燔¶
燎斯升髙靈畢從煥爚婐&KR1773;嶫峨濛鴻條胂&KR0034;練馬車¶
<pb:KR4d0163_WYG_001-3b>¶
雲風熙事既成退即小次肅旄旗矗嚴隊鞞鼓奮猛士¶
厲熊羆弭耳虎豹跳虚鰐鰝鯨鰴噤瘁睢盱周衛轇轕¶
重數閒暇霜女江妃紛綸曉靄遐夷逺俗駢踏閜呵乃¶
御端門乃赦天下寛縲舒棘龎恩厚錫韗胞翟閽各遂¶
乃職盛禮將畢天子乃穆然而思若曰天造我家今三¶
甲子兢兢守位何千萬禩惟兹蕆事符於草昧艱勤底¶
今取泰於否上帝降休丕隲汝衆匪予敢思與爾共之¶
於是輔弼元臣執爵而進曰皇天無親饗於克誠當去¶
<pb:KR4d0163_WYG_001-4a>¶
否之運崇再熙之明非至仁無以守位非至誠無以格¶
神陛下攬衆美而弗有是以孜孜亹亹以底於今日之¶
寧也屏宴遊絶田獵以藝文為圃囿以書禮為机橜孝¶
悌逹於神明精誠熙乎日月相昔王之兢業以今視之¶
或未齒於毫髮也且宫室至卑膳御至菲雖大禹之飯¶
土塯啜土鉶不過是也時止則止時行則行雖文王之¶
遵養時晦武王之久立于綴無以更也施蜺靡雲豕蹷¶
兕絶侵淫鯈夐徘徊從節相如夸校獵之盛缺矣石闗¶
<pb:KR4d0163_WYG_001-4b>¶
封巒宣曲細栁鳷鵲露寒宜春牛首漢武示别舘之富¶
陋矣明四目以達視所欲見者民俗也矧櫟櫧枰櫨欃¶
檀栟櫚之木足經於目乎達四聰以廣聴所欲聞者民¶
情也矧侏儒揉雜哇淫繁促之聲足惑於聴乎味不求¶
珍美不求異故皽酏粉溲熬母薌極之味不足貴也筦¶
簟越席弋綈大練故雕文纂組方空罽綺之靡不足美¶
也惟聖時造蹈艱履巇匪剛匪柔貴乎沉幾髙明沈潜¶
執事之機用能益履而取剝即安而去危彼蠢蠢者安¶
<pb:KR4d0163_WYG_001-5a>¶
能知之帝乃却扇就輦朝於東堂載見文母鼓鐘煌煌¶
大姒是似左右奉璋申錫純嘏萬夀無疆¶
　　五言古詩¶
　　　春隂即事¶
春風雖輕颺摧折猶有補適當穠華時明知不須雨浴¶
蠶待桑錢插禾候陽土婦子三時勤亦欲少歌舞百草¶
仰膏腴少俟亦無苦如何屯寒雲專翳扶桑吐事多不¶
由人十可八九數不若姑置之吾非拾翠侣¶
<pb:KR4d0163_WYG_001-5b>¶
　　　春苦風雨¶
東君始造家積累亦不細一從潜陽興黄鍾本根蒂二¶
十四信風以有此紅翠如何縱飄敗不作苞桑計風雨¶
不令子豪猛但適意萬紫雜千紅用供一日費一日費¶
尚可矜侈不少置豈惟困芳菲桑麻亦憔悴溝塍浮新¶
秧蕩揺失生意無乃大傷和行敗乃翁事願言期少安¶
百物思吐氣吾不若訟䜛唯圖保終嵗¶
　　　七月八日小雨¶
<pb:KR4d0163_WYG_001-6a>¶
萬彚就槁死一涼送生意問誰犯炎威用事得屏翳始¶
自長夏來龍骨嘔四裔平原暴槁乾生火自焚燧藉令¶
翻長河不給野老淚祝融固有逞軒軒抱餘恚商飈欲¶
小展不費一矢遺人謀略殫窮乃作鬼事計此邦嚴百¶
神奉事㒺失墜惡衣不掩脛致美盡一祭有嚴者貴神¶
父老誦明記適當牛女期懸弧值嘉瑞不知誰相傳轟¶
然動天地走書集房祀刻日共髙會俄然駕雲駢各以¶
偉像至原野照旌旗閭閻便鼓吹鞠躬偵顔色大房薦¶
<pb:KR4d0163_WYG_001-6b>¶
籩胾恍惚動百靈相傳亦汪濊今朝響雲車風馬繼飄¶
駛意挾大江神傾輸作霶霈日影弄亷纖簷馬鳴細碎¶
涓涓乍伶俜赫赫復昌熾神乎享已豐何乃靳小施婦¶
怒罵少年汝定事游戯汝牲汝自甘汝酒汝既醉我疑¶
神吐之禍汝不少貰得免已可憐尚敢望嘉惠嗟我偶¶
投身枵腹俟豐嵗感此意悽然中旦不成寐紀見成小¶
詩豈謂非吾事¶
　　　十一月二十九夜大風明起書室皆敗葉¶
<pb:KR4d0163_WYG_001-7a>¶
木老性倔彊朔風怒明威初更即合戰已乃聲鼓鼙大¶
塊信難測三鼓氣不衰我屋山僧居破陋久不治㑹當¶
晴明日仰見河漢移㣲風鼓橐籥虚空同奔馳夜無芙¶
蓉人慌惚疑褰帷平明滿書齋敗葉方紛披孰為呼吸¶
者作此怒張為天寒不成雪恐坐彊風師撲塵整書架¶
糞挶不可遲人非陳仲舉用舎亦有宜¶
　　　舟宿南尉岸下夜夕不寐思丁老小山戯成長¶
　　　韻¶
<pb:KR4d0163_WYG_001-7b>¶
積少自成多一元陶萬類破大可作小壺中有天地果¶
謂真無窮百慮同一致若曰一毫芒萬里鵬垂翅變化¶
無定形古今俱幻事老丁習真觀幻事亦不棄輸財買¶
幻人放意窮幻智發屋仰偷天鑿泉下汲繸慌惚幻峰¶
巒共疑無足至妻兒固俱賢未免慮憔悴拒諫設科條¶
縱語終莫遂相顧色惨怛但未垂怨淚老丁恐敗事往¶
往陽怒恚共知無奈何竒計亦多祕託言有鬼神疾病¶
果作祟要盟質諸天庶得捐驚悸老丁如不聞嬉笑無¶
<pb:KR4d0163_WYG_001-8a>¶
畏忌起語家人言常數不可避吾老嗜奔湍且可幻吾¶
戯戰敗豈吾過時有利不利子無徒面從背我乃竊議¶
我意終不移畢命乃殊嗜吾聞利有幅盈舒如在噐老¶
丁自治産費金亦其意得侯既自我失侯亦何媿萬事¶
懐中寛目前同一醉更須稍進功有為俱有累一靜勝¶
百為壯士屈伸臂¶
　　　陪徐狄二子出東郊即事¶
與君同酸苦思得一散愁散愁何所適共作郭外遊是¶
<pb:KR4d0163_WYG_001-8b>¶
時窮冬節寒威未肯收茫茫一望間豐瑞彌阡疇老農¶
挾雉子嬉戯尋朋儔問之向人語明年報有秋淮南塵¶
土地髙原少車溝夏苗率畏旱冬雪苦不優若呈盈尺¶
白卒嵗無所憂常聞爭戰後天意不自由人心結恨憤¶
隂陽不旋流皇天佑邦家予賚徧九州將欲掃凶醜先¶
為除凶蟊況此甸服内大駕方豫游賜之倉箱實始應¶
政事修所以田野間老農獲歌謳愁中聞此語恱如去¶
罝罦未諳鼎饋食亦宜保乾餱回頭顧二子不用自拘¶
<pb:KR4d0163_WYG_001-9a>¶
囚往來茅舎酒三酌更獻酬枯腸得滑潤一笑散孤幽¶
放懐了無悶萬事皆悠悠晩歸足益健自喜筋力柔歸¶
見城中人揣我將何求¶
　　　十月十七日雨霽復至仙隠¶
秋雨閒十日緬懐秋山空煙霞固舊態敗葉鋪山紅平¶
生五大夫投老一秃翁相看各蕭索事付不語中二輪¶
固代謝四序彌初終義霜素慘烈温律復冲融相期保¶
嵗寒木末回春風¶
<pb:KR4d0163_WYG_001-9b>¶
　　　安成令以長橋圖來且示王民瞻記喜其有成¶
　　　因成短章¶
楚人問晉勇答曰好以暇後人或疑之鍼也其說駕吾¶
意政之餘觀此得用舎晉士儻不然安能一戰覇韓君¶
令安成不待朞月化始如逆走丸卒若快啖蔗為政行¶
辟人修梁插飛架異時常病涉舉邑僉矜詫王子吐琳¶
瑯文章助光價綠波凝暮朝晧月迷清夜誰云困兵革¶
不可事耕稼聊書以記之來者可憑藉¶
<pb:KR4d0163_WYG_001-10a>¶
　　　寄題安福鳳林橋¶
二年廬陵城不踏安成野但聞古侯封沃壤富書社剸¶
煩或容容書考乃下下韓君令安成政事飾儒雅攷實¶
見功多程勞用力寡邑南橫長溪春流夏湍㵼輿梁乆¶
弗支冬涉猶病骻韓君一咄嗟民力競輸冩脩梁插晴¶
空野色集平瓦問君胡能然一錢不入把因民乃利民¶
胡往弗寛假十年旌旗中未得洗兵馬羽書固所先民¶
簿乃付且誰知安成令從政識用舎目前縱奔馳心事¶
<pb:KR4d0163_WYG_001-10b>¶
日蕭灑薛宣好男兒正可上醇斚吾雖不預觀書以告¶
來者¶
　　　真意堂(案此詩從上饒志抄出原本云故刑部/郎中徐兢明叔所居兢善書畫人物蕭)¶
　　　(灑乃後唐騎省都尉鉉/之後有園在弋陽縣)¶
一室空掃愁三間良足用積錢寛買園此事不敢夢弋¶
陽千萬家比屋接脩棟相期生在勤意象不少縱饑字¶
參不致竟日自倥愡設有花木山僅作一身供徐翁初¶
來時赤子不取重徐徐汲壑谷轆轤轉雙甕耡夷荆棘¶
<pb:KR4d0163_WYG_001-11a>¶
開改化溪山動千年五栁陶慕用常接踵徐翁但神㑹¶
疎跡不勘縫七絃已可忘五栁不待種見山若舉頭孤¶
鴈亦須送¶
　　　絃歌堂¶
曹務日以渾令君心自清散彼愁歎氣化作懽愉聲懽¶
愉何所寄寄此絃歌鳴歌如珠纍纍絃以桐鏗鏗顧此¶
三尺匣中有萬古情大絃含春温赤甲隨勾萌小絃羽¶
雖細一奏壯士驚次第徵角招向日葵心傾商以表節¶
<pb:KR4d0163_WYG_001-11b>¶
義皎皎秋霜明歛之五音全昭氏無虧成鼓之播萬物¶
草木同敷榮令君保此噐常得心和平知君本抱道巖¶
壑依雲耕缾粟朝不飽强起從簪纓素琴常在御朝陽¶
鳴簫笙蕭然古槐下時乎一再行亭午百吏散永日垂¶
簾旌舟車自衝㑹我道無將迎筆役眩朱墨愷悌消紛¶
爭誅求絶敲榜升合均缾罌和風動千室暖律鳴嚶嚶¶
坐令今上饒乃類古武城問君何能爾但守一字誠吾¶
聞古良吏惠養先孤惸不聞棠隂中髙燈照長檠大雅¶
<pb:KR4d0163_WYG_001-12a>¶
有夷路小鮮無急烹令君實儒素不肯尊錢兄吾心如¶
平田衎樂物自生勿言桐鄉陋子孫傳令名勿言百里¶
狹列宿符郎星願君守此志終始不變更豈惟人道順¶
可與神理并辱君示琬琰報徳匪瑶瓊他年挾薰風期¶
君拂天棖¶
　　　畫列子圖和韻¶
稻梁戒鳴啄饋粟辭子陽神明久不死宇宙一鳥翔若¶
人據槁梧中自含宫商其游車泠風其息形坐忘豆山¶
<pb:KR4d0163_WYG_001-12b>¶
瀛泗等念往即褰裳葢云任去來豈謂符弛張老商顧¶
之笑是事何輕揚雲風駕旬餘日月輈兩傍拊掌一戯¶
笑何異侏儒場後人致引慕竹林焚馨香飄飄大人賦¶
氣奪千丈强吾聞孔仲尼道盛涵化光雅言盡常理不¶
見一日長放乎子列子君其樂彷徉¶
　　　謝葉秀才惠書自言能書大字來書作小字甚¶
　　　工¶
大字韋將軍小字徐開府惠我數百言字字了今古江¶
<pb:KR4d0163_WYG_001-13a>¶
山得何助文采乃如許莫羞無稻粱鴻飛自髙舉¶
　　　紹興庚申解官廬陵留别歐陽隠士¶
梅雨翳江浦我來初識君俯仰寒暑移幾親芝蘭羣芝¶
蘭本何心悠然蕩清芬不妨識度髙解使靜躁分我從¶
困飄泊朋從少知聞投足自失所造化本無垠妻兒憚¶
逺寓豈復辨蕕薰顧惟鄙野性樂此川原尊時觀前古¶
俗家傳付兒孫常疑百年餘下流名尚存慚非撥煩手¶
未能解紛紜虗懐飽暖戀有媿民吏勤無乃同鄉夫或¶
<pb:KR4d0163_WYG_001-13b>¶
可覃後昆脫身亦由人孤翥隨騰鶱豈不快宿願誰能¶
困籠樊他年方外士相期同策勲¶
　　　送章季萬戸部¶
吳人不授館楚人不分田此身天地間泛若不繫船憶¶
昨罷吏役白鷗同一川欲乘萬里風短翼無夤縁使君¶
霤宇大下庇千萬賢鷄鳴度闗客亦到尊俎前賤子忝¶
夙分今已三四傳嘗許策蹇步十駕困屢鞭公文如摛¶
華公筆如修椽筆端色五采宻補造化權浮沉既異路¶
<pb:KR4d0163_WYG_001-14a>¶
㑹合真可憐我無三徑地直欲參四禪後㑹寛作程望¶
舒圓復圓他年赤松子問訊玉堂仙¶
　　　同劉仲忱舎人先生鄭武子錢伯氏賦兩篇得¶
　　　聖歡二韻(案歡字韻一/首見七古)¶
客行仍别離此恨亦已更去語已莫留來愁不須聘七¶
閩何貪賢四海方仰聖班驛是歸塗頻宜發新詠¶
　　　鄭丈灼灸戯成¶
丈人國元龜千古祕清廟側聞扈聖初彤庭獻喜兆從¶
<pb:KR4d0163_WYG_001-14b>¶
此氛霧開屢錫休瑞報珪璋厭紛華江湖樂豐好一冠¶
脫孟勞十年泛靈沼近聞出清江仗節觸烝罩漁者有¶
豫且橫梁截隈奥如何抱神智失脚困泥淖倉皇見夢¶
祈修門極悲呌櫝藏得𤣥夫光價逾納郜再拜爭乞靈¶
灼鐡具爇燋火攻固下䇿奈此集衆譟低頭謝羣工脫¶
身圖後效此戯亦太虐臍腹困然膏切勿再三瀆瀆亦¶
不汝告舎爾觀朶頤從吾襲髙蹈¶
　　　聞劉行簡給事休致作詩寄之¶
<pb:KR4d0163_WYG_001-15a>¶
郡下一巻書云自郵籖來剥啄驚晝眠柴門手自開上¶
有驪珠光照耀分塵埃讀之未盡行喜燄生寒灰黃門¶
白首郎上疏稱乞骸帝曰大布衣錫汝陞文階天孫鈆¶
錄祕論撰須儒魁榮名不汝遺汝往時欽哉夕即拜帝¶
命雪涕何紛漼恩許歸舊廬徑卧南山齋此翁山澤仙¶
不賦章綬材誤因文彩露遂落天網恢一游三十年所¶
得非不諧文名動青𤨏筆力幽黃能左省豈不榮珠庭¶
重徘徊巢父一掉頭百挽終不回吾意天地間清風有¶
<pb:KR4d0163_WYG_001-15b>¶
根栽人心感披拂達者分條枚二疏楊巨源同上百尺¶
臺劉翁傳其風蒼舒次隤敳況復祖子孫此道同胚胎¶
前劉脫功名養氣如嬰孩至今一箭詩諷詠及陪臺翁¶
今亦何有曠達忘悲哀清風既不死缾大無恥罍嵗晩¶
春物動吳山發寒梅願翁强賦之為花吐瓊瑰牀頭拂¶
易傳牀下鳴新酷它時三徑邊為翁剪蒿萊¶
　　　我有一雙眼贈徐氏倣老徐體僕近與思逺賡¶
　　　和頗自言老有拒徐出游意恐以僕為真老也¶
<pb:KR4d0163_WYG_001-16a>¶
　　　故有此作¶
我有一雙眼光可照明燭我有一寸腸時復潄醽醁我¶
有兩垂鬢與君相映綠我有一雙脚比君非不足眼能¶
别妍醜腸不慮榮辱鬚鬢每自憐足力能相逐一一將¶
比君未便遽慙恧胡為被君輕汙田對寒玉君如邀我¶
遊我亦知所以朝出任意游暮歸同倒屣況此郊野間¶
逺近在一視東抵東家田繞溪六七里北向闗外行五¶
里見淮水我家園在西鳴泉到清耳南郊野叟村慇懃¶
<pb:KR4d0163_WYG_001-16b>¶
種桃李大抵浩蕩處瀟灑異城市春雲乍為錦餘霞忽¶
成綺興來思暫息極目無涯涘兩眼極恣橫性情始歡¶
喜歸來看君詩陳饋鋪八簋羅列水陸珍咀啖盡日美¶
我亦强自吟合處粗相似醉時所經歴醉後詩在紙連¶
粘動成巻持行不羞恥以此不畏君請君亮肝肺晴來¶
擬出游喚我為君起¶
　　　還自伊山過金城宿覺慧寺贈始寧禪師¶
家山三百里處處逐流水舟行鑒影中塵埃不須洗人¶
<pb:KR4d0163_WYG_001-17a>¶
言田間苦我言田舎好濁醪三兩杯沈憂積如掃昨與¶
田父言别白皆有證丈夫幸聴之物物保性命歸來過¶
山僧僧始見客喜試與語囏難不貪亦不止我徐覺言¶
煩廼靜觀厥理僧言禍與福皆其自取爾吾師有明言¶
報應有彼是所作既不同所遭亦如此君言君自憶我¶
初不到耳及君受報時何用乏吾事去年梁宋災載屍¶
滿城市今年江淮南囷窌有餘米善惡無兩岐末流見¶
殊致君後起念時覺此而已矣再拜謝髙僧師言誠有¶
<pb:KR4d0163_WYG_001-17b>¶
味解榻借僧裯不覺已鼾鼻展轉未厭眠鷄鳴唤客起¶
　　　贈頴師¶
昔有二大士比跡相差池一隠盧老堂一作貧舎兒任¶
縁本無意音韻偶追隨髙唱既絶詣豹隠那得窺頴公¶
實靜者妙賞心自知以此墨守慮逺繼白雪詞首叙同¶
契語生死一推移未祛唱酬跡風月非所私中間任¶
遊戯不假永篇題自此探骨髓杜蘭雜香蘼翻思前作¶
者往往求其皮彼非不論量泛浪忽深思但取偶世語¶
<pb:KR4d0163_WYG_001-18a>¶
髙調終莫追頴公整襟量峭聳乘嶔危㝠捜尚論古快¶
警耳目疑不從禪寂縳此道信權竒¶
　　　曾谹父約遊南巖短韻奉呈¶
南豐不蔵善逢人說南巖南巖亦何好造物秘此緘煙¶
雲態全異松竹色半酣去國十里贏守戍僧二三乞身¶
滿一日幽事亦可探行客問征途居者縈轡䘖蕭條野¶
店煙夐静彌勒龕念非塵外侣誰分禪味甘受傭作閒¶
人自縳亦可慙于時日在房山色染靄藍一徑盤鬰青¶
<pb:KR4d0163_WYG_001-18b>¶
羣峯列空嵌吟泉計涓滴瀹鼎消塵凡端如常徳靜可¶
警疾步貪揚鑣出雲門回首憐煙嵐公其吐妙語勝事¶
須指南¶
　　　食鱠¶
生長江湖中厭食水中珍從得脫死來頗見鄉味親¶
毎食無不飽敢歎蔬茹貧老妻生過計為我鱠鮮鱗¶
飣餖盤箸間玉縷鋪繽紛不知驚憂後腸胃久不¶
伸瘧餘病尚在欲飫嫌羶腥所以縱對此凛如見¶
<pb:KR4d0163_WYG_001-19a>¶
嚴賓由知飲啄縁豐儉各有因所饗茍無分對靣難¶
霑脣可歎賦分薄一炙亦艱辛在近猶參商其大應¶
吳秦嵗事已轉轂園葵行獻新勿擬春蔬薄春蔬久¶
向人¶
　　　曽谹父將赴浮光九日無酒賦二詩次韻¶
經營戒奔忙髙士乃貴嬾不然繋匏瓜何異列樗散若¶
人落閒社旁觀助煩惋况聞上方札天子恨見晩朝廷¶
録故舊士女重嗟逺父母謝使君相看猶故眼¶
<pb:KR4d0163_WYG_001-19b>¶
中虛臥北牕嵗月驚兎脫側目一愁胡巳寒不須潑吾¶
聞金鼎象次第有本末千里尚疏封五漿何用設它年¶
激沱江大捄相如渴丈夫屬有念行行勿騷屑¶
　　　和曾吉父飲南坡四詩¶
買山如買金去草如去惡開山一代師前者無是作向¶
無邱壑心雖有亦不樂何須待髙秋風㡌已可落¶
寒暑有至公物物無避處岧嶤半天中乃截雲雨路炎¶
薫障南林清風來北戸幽事未可量如君美無度¶
<pb:KR4d0163_WYG_001-20a>¶
若無敗人意何適非好懐飛輪了無轍為作明鏡臺有¶
酒不共飲定知何日開魚鳥亦知意門前日日來¶
終年困塵土一日同宴嬉詩價重車渠酒色空琉璃月¶
出散林莾攬之有餘輝山林信可樂所樂無四時況渠¶
善窈窕與我昏為期㑹須挽凌波同載月明歸¶
　　　秀實行邑回寄示佳章次韻¶
皇皇宇宙間快意本何限有如抱畦畛相對不見靣汝¶
南箕頴士白首仕州縣偶來江西遊溪山副良願口誦¶
<pb:KR4d0163_WYG_001-20b>¶
陶令章手持古書巻老氣益健敏落筆増蒨絢尚願姑¶
置之有人圖自獻¶
　　　秀實監丞時惠佳章逋債稍多今因休暇再報¶
　　　一章當時同遊已踰三月輙泛語以謝¶
人生萍梗蹤端若邂逅期奈何人常言㑹合信有時鄙¶
人初謁郡故事科童兒竹馬豈其情驩笑亦强隨豈縁¶
特達賢惜此駑鈍姿乃信非偶然三葉親華枝此老軰¶
行髙心事故崛竒逃禪昔蘓晉辭榮今介推十年守一¶
<pb:KR4d0163_WYG_001-21a>¶
官不樂亦不悲獨設詩中禪健勇了未衰談空不可攀¶
且報今年詩¶
　　　秀實再以前韻寵惠佳篇謹再次元韻¶
名利世所重燋爛以為期出處不自由語黙多因時陳¶
侯有餘佞又以傳其兒蘓秦掉頰舌代厲俱詭隨此風¶
幾百年尚作柔佞姿武子衒富豪擊碎珊瑚枝褒姒出¶
巧譛歸放加伯竒茫茫天宇間窮達不可推不須謀快¶
樂亦勿生愁悲但看憂樂人往往心神衰長年飽喫飯¶
<pb:KR4d0163_WYG_001-21b>¶
此事前賢詩¶
　　　次韵劉希顔李泰發龍井夀聖請獻辨才詩¶
古人重好古今人徒賞今賞今拘近俗何以勞寸心昔¶
者臞靣仙分符此來臨邦君舎華軒老人獨散襟從容¶
塵領間消息禪慮深道人本絶俗猗蘭故相尋風流右¶
將軍寂寞支道林泉石誠膏肓此病難與箴缾盂飽粥¶
飯巾㲲替裳簮萬家辭近市寸碧依遥岑邇來四十年¶
何人發孤吟亦有好事者杖藜訪層隂鵝溪喚畫像¶
<pb:KR4d0163_WYG_001-22a>¶
金薤鏘瑶林賞遇既落落風神見森森此道果有繼不¶
憂風雨侵誰言殊緇俗二士鄴與欽¶
　　　次韻辛起李長篇¶
十年爪牙官百世傳風流每思先賢範爛漫涕不收爭¶
奪世界中蕭灑自十洲辛使東洲望翹材錯薪槱干戈¶
一相尋賢愚自相仇六鰲失所負羣賢困道周人如辛¶
使者往往官屢休用舎方坎壈身世同蜉蝣但聞公卿¶
間飽誦才業優爵禄縱可辭嵗月那得媮向來成名時¶
<pb:KR4d0163_WYG_001-22b>¶
石室書盍紬奈何俯仰中窘路拘驊騮嘶鳴合亨塗飄¶
泊仍海陬嗟予才每下粗能别薫蕕識靣苦不早論交¶
亦何尤長裾曳非難騖棹驚莫留既懐難㑹戀那無輕¶
去愁方今草冦猖健兒炊矛頭金盤集衛霍藜糝甘軻¶
邱不知到死處真得飽煖不行當捫牽牛快願同桴浮¶
　　　次韻酬尹少稷¶
尹子於為文跳弄同戱劇舉頭發天藏俛首取地蟄誰¶
謂熱洛河可使當劉秩揮毫射虎豹引手唾決拾馭風¶
<pb:KR4d0163_WYG_001-23a>¶
千里空命的一箭疾吾意召雷霆已下六丁敕置之西¶
崑山歌樂華胥國遂令長吟哦姓名注瑶籍置之風露¶
場不飲亦不食鸞鶴迎玉簫雲漢配靈匹雄辭水翻瓴¶
壯勢虎挾乙剪裁霜月明窺探化工宻少留千首詩聊¶
示萬人敵不然薦清廟三歎奉寥閴未驚鄒海濤已過¶
髠轂炙竊料充選㧞數塗當處一恐縁奉髙堂薪芼事¶
朝夕且安顔氏瓢未縱參軍逸我意似子才終難守環¶
壁¶
<pb:KR4d0163_WYG_001-23b>¶
　　　次韻李叔飛¶
溪山春蘭林桃李花槐市戯友二三生興來逺返趾墨¶
客冠再彈蒼官仕三已矜豪栁索强引分梅知止緑芳¶
草齊亞粉靣花襯綺慶煖具杯觴送寒操杖几態度畧¶
不齊將妍俱可喜人心獨當然造物聊戱耳烏㡌以舊¶
留青鞋請今始相逢浩蕩春切勿通爵里¶
　　　次韻政老夜坐有懐¶
客行犯蕭條物態如寒氷借問松牕人久客將何營答¶
<pb:KR4d0163_WYG_001-24a>¶
言慕幽禪懐抱徹欲清當年困流俗鑚紙如癡蠅一朝¶
脫塵網決若飛鳥驚齋盂趂後軰卧㲲陪老生從兹軰¶
行間往往推先鳴此道本無學精粗不可評忽然辨疆¶
域獨得分専城物外懐抱好醒來毛髮輕餘事不着意¶
自然造純精憐君生卑㣲也縳利與名持身抱餘恨冩¶
物多遁情以此遊世間心慮何由平再拜謝師言得閒¶
頻寄聲¶
　　　觀講師有感¶
<pb:KR4d0163_WYG_001-24b>¶
一僧據几坐衆僧列其間紛紛士與女其外復相環娟¶
娟誰家女粉靣垂煙鬟既為時俗粧復著道士冠一聞¶
法師唱先衆低朱顔俯仰皆中度儀矩如素閑衆僧推¶
舉首往往務旁觀云是良家子良人綴朝端二十哭其¶
夫蕙幃守竒單誓保嵗寒節悼往時汍瀾鄰女聞好色¶
願見無由縁孺枝無雜匹對鏡有孤鸞如此十餘載里¶
巷不敢讙嵗久厭俗累幡然學僧禪朝朝事香火常念¶
舎囂煩遂來佛寺中圓頂雜長髯未能問以此吁嗟涕¶
<pb:KR4d0163_WYG_001-25a>¶
以澘女子本柔靜閨房不肯安當初紅顔時何必同惸¶
鰥所行雖失節尚可求芝蘭如今餘艶態却來叩幽闗¶
進退兩無據此道何漫漫京城富貴家妍麗出塵寰不¶
肯自愛重白日呈妖嫺亷恥節既喪萬里來夷蠻向來¶
紅靣女十九逢時艱奈何兵戈中此風不為刪僧乎爾¶
其能為我逃窮山¶
　　　和伯氏寄周秀實¶
相親即嘘濡相忘即江湖事理去取間情分乃異區周¶
<pb:KR4d0163_WYG_001-25b>¶
侯瑚璉噐晩乃擲道途異書窺蔡叟潜論發王符夜諷¶
恒至卯朝飯或逾晡置之轉徙流奈此臭味殊置之翰¶
墨塲勇往無於莬雖乏三寸舌自保千金軀山巔富蔬¶
菜渚牙長菰蒲屈曲一徑寛於焉寄其孥非藥亦非餌¶
問君何歡娛所樂麋鹿游緇白初不渝我於聞道新齧¶
肺方噬膚喜翁新經過已辦煮瓠壺我有甑中塵翁無¶
竹裏厨相見期一笑良勝醉呌呼水花正充容小&KR0891;隨¶
輕鳬¶
<pb:KR4d0163_WYG_001-26a>¶
　　　和尹少稷經幹¶
昔年初見君山頭日卓午但言奉親歡不道作詩苦稍¶
稍窺藩籬清風滌袢暑論文及古人一笑乃相許早知¶
没津涯矧肯起城府結交得若人渠彌有環渚風㠶笑¶
沉著健足不留佇如何黃巻中尚對古人語田間把犂¶
鉏筆端灑風雨我亦正宫懸非君更全堵往作九奏歌¶
屈指為君數矧今獨壯年獻爵未酬旅古鼎太廟牲時¶
花洛城女如君作文章兩壘竟安與¶
<pb:KR4d0163_WYG_001-26b>¶
　　　再和¶
故人客𤣥都結茅臨子午慈親哺童稚十口共甘苦門¶
橫百琅玕永日不受暑浮名博煙霞掉臂終不許聽我¶
讀新詩小侯趨大府揮毫散珠玉風㠶轉驚渚北郭鄭¶
仙翁襟懐兩虚佇尹氏才振古仙翁筆端語矛戈角森¶
橫畚鍤起雲雨應笑窮巷生蓬蒿半垣堵所喜樂豐登¶
粒米不須數況從名士游真可釋羇旅願君分餘光下¶
照及鄰女切勿閟好音文典實不與¶
<pb:KR4d0163_WYG_001-27a>¶
　　　和鄭丈侍郎¶
鴻濛棲神契脫落力自由諒此丈夫事寧為兒女憂丈¶
人志宇宙纖芥無滯留靜觀四大室俛仰七十秋詩寛¶
江海涯心無花月愁請言平生志曠度無隂謀浩瀁馳¶
三峽涇渭分九流霜皮峻千尺回首走萬牛大歴竹馬¶
遊即今誰在不被髮下大荒萬象散莫収一舉攝倒景¶
百篇醒醉眸矧此無妄疾固可勿藥瘳時當天宇清皮人¶
獻功裘願公强舉巵起慰瀟灑侯列星遥參光蟲鳥逃¶
<pb:KR4d0163_WYG_001-27b>¶
窮捜前山方刻窟粗可少獻酬不作紅粉涴那憂華髮¶
羞洪崖與浮邱彩筆俱豐優¶
　　　和李希言仙山書事¶
五年萍梗蹤所向隨波流請言初起時皇輿向吳頭觸¶
目多變異論心鮮朋儔願借谷生筆慙非奕者秋憶昨¶
元年中紫墟拜松楸搶攘逃賊庭歛退勇自收況知踳¶
駮才豈副英俊求摧折縱俯仰旋澁難調柔放意山水¶
間恐合成窮捜人事喜乖誤奔茫赴南州每縁身外交¶
<pb:KR4d0163_WYG_001-28a>¶
不愜心事幽有時塵壤際獨羡滄海舟平生欲往願夢¶
想從之遊近者明詔寛汰核真良謀飛集任鳬鴈縱遣¶
無半留乃得陪髙人一散百慮憂艱難健兒貴武爵輕¶
公侯吾徒合何如甘分宜相投況彼四士者髙清懐逺¶
邱雍容秦中吟激烈塞上謳得失有如此飄零晤良游¶
　　　酬鄧子¶
我年數七十不過春五來素心嵗月盡白髪日夜催縱¶
懐獨往願欲去心先回惟思百境空洗此一念埃喜逢¶
<pb:KR4d0163_WYG_001-28b>¶
鄧仲子妙語驚奔雷未登黃金臺要是白玉杯安能駕¶
飛車與子相追陪姑借喝月術救我年齡穨¶
　　　子楚煮雪水㵸團茶乃舉陶翰林語以詩見戯¶
　　　不敢不酬¶
平生何居士一壑清江濆達觀真大士獨往乃聲聞我¶
亦策蹇步不甘子絶羣追逐到滅景回視嗟紛紜今朝¶
玉府開羣仙剪瑶裙迷空散天花萬疊屯寒雲賞心㑹¶
兩遂百憂銷一焚雙鳳已鳴似神椎抗孤軍更看隂沴¶
<pb:KR4d0163_WYG_001-29a>¶
盡髙簷挂晴曛¶
　　　謝吳提幹惠詩文¶
排門雪三尺閉户饑腸鳴擁騎逺方來骨法秀以清袖¶
出一巻書中有怖俗情上言井有徳為費四字銘下言¶
酒傷道顛倒虞心兵中流障百川絶口無縱橫君子皆¶
是術殄病人自驚子其欲修我匪以校我榮再拜採雜¶
佩斯云得香蘅¶
　　　代徐思逺謝張季萬(案此詩後半係五排/疑當時俳諧之體)¶
<pb:KR4d0163_WYG_001-29b>¶
淳風嘆遼逺友道傷澆漓交情比一線斷續同羈縻仁¶
惇既難合義重亦不支寒谷少温律衡門自寒扉亦聞¶
豪俠地風月滿臺池可憐伏雌客出往無所施淮鄉有¶
病客波浪逐淪彌中流失舟檝宛在水中泜請叙先世¶
徳繚遶窮方維始奉華隂組繼迹東南馳道有海内譽¶
經為淮上師聞風事鑚仰極力忘憊疲求精析晉豕辨¶
偽正褒漦大逐千里鵬小察一寸鰭旌善類騁駿誅姦¶
如戮鯢魚蟲蛙蝦蛤𤨏𤨏俱不遺筆陣驥逸野詞鋒江¶
<pb:KR4d0163_WYG_001-30a>¶
斬螭導江𣲖海尾疏源河鑿岯立言經寓宇刋行結防¶
隄禮樂尊中國春秋揮四夷書謡切頌帝詩化淑歌妃¶
徳苑心潜逺文帷性自嬉謀心千古近張目萬人睢觀¶
範推難習同肩歎莫追窮榮探沓黙測逺極奫而奚事¶
千張錦真成一角犀聴言真靡靡觀行自披披里薦書¶
頻上天恩澤屢垂翼沖宜遂奮羽困奈輕摧賤子承前¶
緒遺蹤恨久違智髙思引望愚下顧難移前業皆紛放¶
今懐孰怨咨志存宜自勵聰失僕安祈碌碌追香餌規¶
<pb:KR4d0163_WYG_001-30b>¶
規拾腐&KR0008;戴盆思倬漢屋蔀蔽朝曦流落真難似衣冠¶
愧未宜敢思千里潤但覬一環溪自分無修翮何人整¶
困泥及門初著足投分乃知歸衮衮窺儒海汪汪見量¶
陂風流饒灑落矩度盡逶迤附尾蠅方借餘斑豹幸窺¶
自從柸與共不覺嵗踰朞飲徳初難料䝉庥久尚疑篇¶
章時繼續杖屦屢追隨乍履雲衢便俱亡客路危與錢¶
寛剩酒裹飯接殘炊揣質恩奚自知公徳不漓煦濡三¶
尺澤和暖一囊衣盛事真驚俗神髙解起痿老軀財脫¶
<pb:KR4d0163_WYG_001-31a>¶
病稚子孰言肥慰薦増今喜栽培任夙期此身如寄託¶
畢願服耕耛悲此孤根弱愁先百草萎名卿宜逹理直¶
道不容私飲徳寧辭醉餐和不恨饑頓忘前事迫復慮¶
異時悲東閣雖開館淄川只下帷可能嘗燕樂獨肯念¶
貧羸肉骨非無藥還生信有醫論情惟藉口此病敢言¶
腓枯鮒長思水官蛙幸給糜承庥宜足矣去徳如何之¶
道義終祈合形骸聴易睽借籌難獻策罄竹莫陳詞君¶
子真雄觀幽人乏令姿甘貧寧守魯事大復貪齊已佩¶
<pb:KR4d0163_WYG_001-31b>¶
添年藥還吟起病詩命疎從我薄情解為君怡聊述蕪¶
詞拙章成復自嗤¶
　　　和沈子美梅詩¶
一氣如權衡俯仰在緹室鼓行橐籥間草木俱應律物¶
物各有長軰行皆屈膝誰能長百花寒梅最先宻自此¶
啟端兆次乃排等秩㣲者或易傷大者或不實剪除困¶
陵暴糞掃如扑抶駢開類爭妍粉敗若老佚採擷既紛¶
紛棄置復鬰鬰大抵爭春花柔弱忌寒冽方知嵗前梅¶
<pb:KR4d0163_WYG_001-32a>¶
義勇過箭疾有如比紅兒觀者亦呵叱有如當皺玉却¶
欲數梨橘又如奏金石秋蟲並啁唧又如持豨苓便擬¶
簉芝术又如白玉堂光耀映蓬蓽以此難著語老眼徒¶
屢熨前賢有題韻靈還不容乞欲寫文君容相如口猶¶
吃投章自清絶報聘我戰栗昨者得君詩冬景當暖日¶
猝然遇彊敵不戰勢已屈堂堂既難當惴惴良自失花¶
前嫫姆陋篆外青黃質魯肅思一鳴展禽恐三黜舊積¶
已經年佳情諒難窒勉力駕疲鈍着鞭追俊逸我于掌¶
<pb:KR4d0163_WYG_001-32b>¶
武公蹤跡亦舊物差肩固百千及門或六七嘉謨傳四¶
海吾君能細述餘事付丙丁詞華須甲乙始信直道功¶
子孫定逢吉門户既未艾青史當屢筆我思薦一言君¶
其試無忽藻身須英華造道在經術學博貴守約美質¶
或矯拂古者亦有言愚慮千得一川流子方興絶潢我¶
易畢晴昊插繁華從今好顔色¶
　　　梅¶
心妙意難到理淺語易俗惟此公共美路坦行自跼彊¶
<pb:KR4d0163_WYG_001-33a>¶
勉思攀陪雖懇不見録料想何水曹平生一䕫足¶
　　　觀徐園金橘有感¶
金丸不逐肉聚族居士園此園豈不佳百卉念已繁主¶
人特愛重列圍限兒孫嵗晩甘液成饋薦籩豆存楚楚¶
小籞欄彌戴覆護恩向來叢棘中豈不茂本根零落草¶
木傍未得依蘭蓀一朝被華藻如奉貢篚尊輝輝黃金¶
實採摘勤加餐乃知物貴賤得失同一原收用貴瑚璉¶
棄置輕邱樊臨風一感歎相向無復言¶
<pb:KR4d0163_WYG_001-33b>¶
　　　枯栢¶
齋前兩栢樹其大皆十圍我初營屋時正與兩栢期其¶
一傍北亭其一近南籬相去十步間當夏無炎曦我翁¶
時來遊對此顔貌怡羣從來其間或飲或賦詩賓客來¶
其間顧盻屢解頤桃李幾畨春不逐物態移霜雪苦侵¶
刻曾不顔色衰亦知堅貞性凛凛不可期夫何今年秋¶
予來自京師哭親苫塊間喘息絶自持忽見南籬栢索¶
索但枯枝徘徊栢樹下終日懐嗟咨家人對我言栢死¶
<pb:KR4d0163_WYG_001-34a>¶
已經時今年春夏交老翁初見之悲傷復愛惜不忍加¶
斧斯意謂糞壤間所處非所宜材已中棟梁安得死茅¶
茨為此感慨久子豈盡得知我既聞此言不覺重紛洟¶
豈為小圃内失此嵗寒姿葢念天與人響答良不疑方¶
夏巨栢死致秋哲人萎豈不明告人象類來不遲所以¶
翁對此泫然雙淚垂大厦將營度固非一木支奈何如¶
此材終死不得施芃芃叢生者樸&KR0554;良已卑槐老未及¶
仞露腹憂明離東邊一畦菊豈足充朝饑樹蘭徒九畹¶
<pb:KR4d0163_WYG_001-34b>¶
不能比蕪蘼蕭蕭數竿竹空腹將何為此外雜花木不¶
復較雄雌譬如麟失藪駑馬從競馳鸞鳳要髙翔巢卵¶
何用窺於懐久衡慮追數苦費詞枯栢復枯栢汝其亦¶
長思¶
　　　八月道宫聞鶯¶
宻林囀圓吭流韻入清杳當時太晩計花前來不早致¶
使惜春人聞聲恨先老正縁幽谷春朋友在久要爭春¶
快先鳴無乃失友道日塢集芳欄名園唱清曉得路共¶
<pb:KR4d0163_WYG_001-35a>¶
遷騰此事不草草即今秋色髙金衣尚鮮好歌舞興未¶
闌秋空樂晴昊¶
　　　和谹父尋春之作¶
穠華女兒紅芳草王孫綠小大各盡態低昻俱恱目久¶
雨脫滯著振衣樂休沐晴空吟思開命簡句可屬起看¶
花覆墻淨掃雲為屋幸㑹二三老風騷命奴僕欲說未¶
說情三篇兩篇足玉人花暎靣眉黛添香醁杯酒戒失¶
身無如飽捫腹¶
