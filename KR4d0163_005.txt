# -*- mode: mandoku-view; -*-
#+TITLE: 東牟集
#+DATE: 2015-08-24 23:57:01.915807
#+PROPERTY: ID KR4d0163
#+PROPERTY: BASEEDITION WYG    
#+PROPERTY: JUAN 卷五
<pb:KR4d0163_WYG_005-1a>¶
欽定四庫全書¶
　東牟集巻五　　　　　　　宋　王洋　撰¶
　　七言律詩¶
　　　酒熟未酌鄕人次第固未及伯氏伯氏因失酒¶
　　　以詩謫之謹繼韻解嘲¶
滿盎濃薫靄緑雲可憐珍韻不長存病妻功罷初嘗液¶
壯士酣餘更破樽千日留春傳古昔一宵遺愛有缾盆¶
明朝試榜揚雄宅恐有壺車忽到門¶
<pb:KR4d0163_WYG_005-1b>¶
　　　謙仲好古擕酒見過伯氏以詩謝之次韻¶
我生南北本殊津邂逅相逢若聚蘋故納破愁成一笑¶
應憐對影只三人居嫌共邑猶分袂醉覺同心只異身¶
送客溪邉一惆悵新歡過眼又前塵¶
　　　次蘋字韻即事¶
飄零何處是通津陸有飛蓬水有蘋賦禀但隨升斗禄¶
姓名常後百千人趨炎未肯施先足耐冷何須便曲身¶
祗有鳴塤恐難繼此心端欲避芳塵¶
<pb:KR4d0163_WYG_005-2a>¶
　　　伯氏再以前韻即事復繼韻¶
問宅無成復問津青衫長是照青蘋生涯異日知何地¶
性命如今正屬人螻蟻命輕難報國蟲魚買絶拙謀身¶
五年湖海成何事只得冠纓不染塵¶
　　　伯氏以詩投郭謙仲叙未相過之意次韻¶
相過何日買輕舠十里思君奈鬱陶莫謂逺煙迷野樹¶
且看飛絮舞江臯難追競病傳清晝且合亡何引濁醪¶
除却醉鄕岐路穩人間無處不風濤¶
<pb:KR4d0163_WYG_005-2b>¶
　　　髙民瞻以前韻作詩因酬¶
釣叟生涯止一舠興來猶復醉陶陶知君自欲營新築¶
繼世那聞有舊臯野性素來便野趣春山唯恐欠春醪¶
果能過我論文字且擬張帆看怒濤¶
　　　民瞻再作詩復以前韻酬之¶
報我新詩疾轉舠論文始信頼薫陶追風定見驥千里¶
鳴野今聞鶴九臯看劒為君傾薄酒張弓何日畏春醪¶
不煩更問珊瑚樹舊繡年來拆海濤¶
<pb:KR4d0163_WYG_005-3a>¶
　　　和伯氏徳清道中¶
解組歸㝷梵釋宫帆風舟轉疾飛蓬棠隂留付長江外¶
山色収來數筆中聞說笑談供燕席有時魚鳥襍籖筒¶
豈唯政譽歌&KR0237;袴文字由來繼古風¶
　　　伯氏臨江使君寄薌林次韻¶
力盪橫空萬斛舟一函酬唱紀川逰篇篇秀潤東南竹¶
落落珠璣小大鄒人物百年同富壽客懐千里夢逡遒¶
主人合作鯨川楫無奈髙情寄一邱¶
<pb:KR4d0163_WYG_005-3b>¶
君王勸駕一輕舟賜履西江飽勝逰井邑詩書今化魯¶
春秋盟㑹不書鄒詩中侯印知無分筆下尊拳勿太遒¶
快讀新章與神㑹蠧闗門掩夢經邱¶
　　　和伯氏¶
松竹窻邉拂簡書芙蓉水伴戱龜魚鴈行千里時一徃¶
蜂得一房聊共居千二百年形骨健三十六計米鹽䟱¶
齒牙缺落無衰病慚愧當年謝㓜輿¶
　　　又¶
<pb:KR4d0163_WYG_005-4a>¶
眼見羣兒倦走書明瓊忽報漲雙魚造端萬緒自成室¶
迷路多岐要卜居談氏龜兒門相在微之道保曉星踈¶
願翁壽考貽孫子文有千箱德有輿¶
　　　次曽吉父韻¶
憔悴非同十載前旅酬那復似初筵蜜房羽客非無課¶
木局枯棊亦任縁得酒且思陪笑語著詩終欲共林泉¶
北壇居士新登拜租得茶山又一年¶
　　　曽吉父出示和鄭固道病中詩次韻¶
<pb:KR4d0163_WYG_005-4b>¶
行藥蕭晨放歩遲嘯臺秋色飽秋時樂天何意病為伴¶
樊素不収春自隨舊雨故人頻問疾茅君使者净窺棊¶
拂衣身徤丹楓路積壓風光剰費詩¶
　　　吉父用晁恭道韻作詩謝同㑹次韻¶
蒲栁先衰祗自驚静思前事似前生力侔元氣推先覺¶
醉打愁城堪一行求援援暌縁富厚鼓宫宫動亦虧成¶
㑹當載酒論竒字日暮江天得細傾¶
　　　曽吉父以詩招客次韻¶
<pb:KR4d0163_WYG_005-5a>¶
醉吟居士桃李曲忠孝相家鸚鵡杯情隨蘭畹碧香注¶
詩送茶山煙雨來溪邉官栁意欲盡枝上海棠紅半開¶
不應物色相擕手驚喚南池春夢回¶
　　　和吉父賦隨字韻¶
此生休戚已前期命薄天公不可移一飲且同今日醉¶
數篇曽見古人詩青山招我成長計白髪欺人亦太癡¶
莫與老翁疑甲子當年猶記㑹沙隨¶
　　　和吉父示送别七言¶
<pb:KR4d0163_WYG_005-5b>¶
景物隨人也解愁年來諼草不忘憂微官自縳敢辭冷¶
倦鳥縱歸何處投一歲又聞禾黍熟百年惟喜甲兵休¶
人生佳莭眞難遇莫惜重陽菊滿頭¶
　　　和吉父還谹父詩¶
病折丹心一寸灰猶憐花月照雲罍碧腴既許投交分¶
黃菊從教却放開上客醉時花婀娜綺筵歌罷月遲徊¶
(集韻徊/通作回)白頭賀監頻三請好客從前招不來¶
　　　和吉父贈谹父詩¶
<pb:KR4d0163_WYG_005-6a>¶
瘧有黎邱競出竒操矛不報主人知問渠去處終無定¶
與我周旋便有期貧似淵明猶愛酒瘦如工部只縁詩¶
但教酒入無功社何用詩稱國士為¶
　　　和曽谹父簡吉父伯南坡¶
栁徑桃蹊草色新一年春半又侵㝷無情燕子疑巢冷¶
多怒鳴蛙互目禁滿眼為花留色艷轉頭遺我是清隂¶
莫愁艇子芙蓉檝且聽拏音作好音¶
　　　和谹父小雨秋凉¶
<pb:KR4d0163_WYG_005-6b>¶
時豐報祀拂黃収共說金穰更㡬秋(來歲方/在金)樹染烟濃¶
山着色月臨天逈水明樓盈囷黍答三時力七字詩銷¶
萬斛愁飽飯哦詩醉山月不妨歸老一扁舟¶
　　　和谹父擕家南坡期以招客¶
日日㝷春春未休髙情可是愜風流詩如濯錦江波色¶
身在浣花流水頭行想袿裳分襞積晚因魚鳥得遲留¶
草堂費盡無人寄悵望前溪獨自愁¶
　　　答秀實見招¶
<pb:KR4d0163_WYG_005-7a>¶
此身初不敢圖安老去偏憂行路難欲調舟車難用法¶
偕行僕從只宜寛已持食節多虞病嫌重装囊少慮寒¶
且替疲兵充守宅詩成莫惜寄來看¶
　　　秀實監丞復寄二篇譏商彦不至亦微見及因¶
　　　次韻(案此詩二首/其一見七絶)¶
折除官職是聲稱利達文章不易并聨句毎容分短韻¶
五言今始見長城將軍莊畔傷沉甲處士廬邉笑盗名¶
我欲抱鋤歸問婦揶揄未許餉春耕¶
<pb:KR4d0163_WYG_005-7b>¶
　　　和嘉仲秀實九日詩¶
幸分微禄飬閒身杖策登髙擬令辰貧愧减員招酒伴¶
閒多債數得詩人不辭眼見黃花舊却恐花驚白髪新¶
人道二䟽賢父子我疑文采是天倫¶
　　　次二兄韻¶
短莛投迹類蓬麻何似差吟得當檛藏跡豈期今脫死¶
迎軍㡬處早分髽池塘帯雪猶涵溟林谷先春已豁谺¶
莫謂寒荄更無分春來也解露雙芽¶
<pb:KR4d0163_WYG_005-8a>¶
　　　僕近還舍以一篇餉秀實䝉以兩篇見酢謹用¶
　　　前韻再酬一篇¶
春行日日度芳林僧夢囬看午轉隂閒喜林塘多静態¶
忙輸蜂蝶見花心三杯酒後逢人醉㡬首詩多取意吟¶
慚愧孟郊三百首何人收拾薦薫琴¶
　　　和周秀實用前韻¶
老知白髪媿花林望絶華筵繼晝隂病與物䟱鎖火性¶
貧知分薄更灰心春收紅紫如辭客風入松篁得伴吟¶
<pb:KR4d0163_WYG_005-8b>¶
莫恨蔬盤欠何肉文園病渇只因琴¶
　　　和周仲嘉再示三篇¶
舊日衣冠說武林風流曽不减山隂百年人物千山秀¶
萬里功名天下心族姓人人誇盛事溪山處處稱髙吟¶
後生欲聽清商曲莫學無絃只撫琴¶
花有芳叢竹有林春來各競趂光隂妍媸等是目前事¶
冷淡方知異日心十二里山長隔面一帆風地每傳吟¶
髙山流水人知否緑綺牕間自曉琴¶
<pb:KR4d0163_WYG_005-9a>¶
長篇大軸勢如林慰我窮愁正結隂數首娯憂兼寓物¶
㡬人對面便知心多求筆吏供濡墨剰買筠筒給浩吟¶
閒靜心情如此少能聽賀若是知琴¶
　　　秀實再用前韻惠詩再答¶
身似鷦鷯寄遠林仍將病骨卜晴隂有情縁墮有情法¶
無處雲知無處心棊對僧牕時自縱詩傳人口不堪吟¶
感君裁鑒多清賞收拾焦桐㸑下琴(右答/見贈)¶
聲馳南國秀千林逸氣終疑困華隂病任燒空不燒火¶
<pb:KR4d0163_WYG_005-9b>¶
詩唯傳句不傳心當年宗魯江西夢異日睎顔洛下吟¶
直把風流付邱壑真如封鎻匣中琴(右答/自述)¶
　　　和知字韻二篇¶
春來秋去鎻煙扉此境人間不易知强遣憂愁湏藉酒¶
巧傳消息却因詩生縁有累難除藥性本無為不用醫¶
苦樂從來略相對乗車湏記飯牛時(右答/解嘲)¶
全無客到掩庵扉冷煖心腸袛自知貧欠飯租難乞米¶
午虧睡課且裁詩已傷刄自驚逢敵多病人難更說醫¶
<pb:KR4d0163_WYG_005-10a>¶
强半工夫付詩軸獨慚騎吏立門時(右答/寄贈)¶
　　　和秀實扉字韻¶
柴車朝出莫柴扉麋鹿情通麋鹿知寓目每因思舊約¶
破顔時幸讀新詩妻兒債負真寃境祖佛因縁即妙醫¶
救火抱薪還止火只嫌虛幻沒休時¶
　　　奉酬秀實報章外以前韻示謔且聞灼艾次韻¶
早衝料峭别巖扉惜别音容意自知道上每因同客笑¶
篋中常恨少君詩飽参靜定推先覺苦炙虛空得下醫¶
<pb:KR4d0163_WYG_005-10b>¶
菽韭盤空春睡起伯仁還遇火攻時¶
　　　和仲嘉示秀實¶
去秋九日失歸期今度花前又過時喚客便宜傾鑿落¶
與誰同伴挿酴醿新甘未厭松江鱠敏㨗先酬季父詩¶
莫道野翁無食品葵羮爛煑亦偏宜¶
　　　和秀實答仲嘉¶
未春先以約春期載酒如何却負時遥想醉狂哦舴艋¶
也知歸客趂&KR1616;醿阿瞞氣懾周瑜陣樊素心貪白傳詩¶
<pb:KR4d0163_WYG_005-11a>¶
橫槊賦詩俱占却據鞍矍鑠正相宜¶
　　　和秀實¶
十風九雨一春除散緑留紅證夏初心事自應隨念遠¶
年華未省向人疎欲開胷次猶湏酒泛若因縁却為書¶
飽滿盤天乆無望良規真恐在汚渠¶
　　　和秀實寄尹商老見訪¶
二千里外命車輪慰我言詞字字新自向江西逢隱吏¶
方知物外有髙人頻將篇什收風月怠整形儀作搢紳¶
<pb:KR4d0163_WYG_005-11b>¶
相對茅簷終日語從教人道是沉淪¶
　　　再和答秀實¶
紅剥芳菲緑作叢遥知惆悵兩心同結交舊燕多情語¶
消病殘花無用紅獻計欲居塵境外投名且向酒壺中¶
新來但覺多新様不道襟懐盡古風¶
老境看來亦悄然方知世味有無邉忙中受用非闗我¶
静裏風光總是禪易(原/缺)常叅饑後眼酬有(案酬有二/字疑誤)只¶
有飽時眠周翁百事多恬退詩律從來不受憐¶
<pb:KR4d0163_WYG_005-12a>¶
　　　和秀實别寄二篇¶
世德聨綿自漢朝元功當日說蕭曹營分細栁威名重¶
笑指飛煙量度髙文挾素勲誰與敵詩推餘事尚稱豪¶
了知三阮逃名乆恐被名牽未可逃¶
香火社閒棊度日溪山伴靜酒為年碧霄鶴唳詩情逺¶
湖院僧知茶夢圓(謂二/閒叟)常喜春鉏行佚老每嫌棊路尚¶
爭先平湖草岸經行好後夜延縁刺釣船¶
　　　秀實惠簡問閒居消息有滴水滴凍之語以詩¶
<pb:KR4d0163_WYG_005-12b>¶
　　　報之¶
氣血扶輿夢幻身用多補少不調匀如今滴水滴凍客¶
便是貪花貪酒人髪白容衰爭早晚官榮家富費精神¶
空花若解揩摩盡方識人間一笑春¶
晨鐘齋鼓住僧園縱不陪堂已一般恐為因縁略相似¶
若無消息自難安樂為苦本宜先戒病是良醫要好看¶
為問爐香經巻外有無塵妄更相干¶
　　　得丁執中書和前韻依用韻一首¶
<pb:KR4d0163_WYG_005-13a>¶
履堅抱節有誰如本為書窮更買書命欲問天何厚薄¶
貧多聞道是乗除倉箱粟帛常虧課庭户芝蘭獨獻餘¶
氣味如君略相似只論詩律媿空踈¶
　　　趙筠州惠書賀冬道予得宫觀訝乆無書且勸¶
　　　滿泛壽杯及問老妻安否¶
筠陽太守舊知聞筆力清新思不羣泰道自當隨紀厯¶
蹇塗何用慶書雲杯中㫖酒衰難盡牀上愁妻病未分¶
故向琳宫同寂寞一爐香火伴清芬¶
<pb:KR4d0163_WYG_005-13b>¶
　　　杜倅再示前韻繼之¶
慚愧詩筒數徃回自嫌局促困駑材塵蹤已挂舊官壁¶
妙語猶隨新雨來好客共謀良夜醉養花長得四時開¶
知君客裏猶行樂端為襟懐不染埃¶
不惜分餘為借光情同結客少年場誰知親拜六篇語¶
全勝遥聞十里香自嘆滿頭頻獻白敢言三爼欲懐黄¶
一缾一鉢煙波裏徑入苕溪向水央¶
　　　再酬杜倅兩詩用前韻¶
<pb:KR4d0163_WYG_005-14a>¶
報道春風莫便囬少陵凖擬作詩材公然背我堂堂去¶
略不隨人得得來花占三春官已滿河専一壑幕初開¶
已知風物長流轉得舉朱絃且拂埃¶
昨朝珠玉已爭光再轉旌旗再擅場景物歲時俱婉娩¶
徳人言語亦馨香歌風燕子初爭語藏栁鵶兒學畫黄¶
牽率賡酬無健句鸞聲只合聽央央¶
　　　楊先寄安仁因簡熊叔雅趙令并次前韻¶
三年築冶困塵迷且拂塵埃下錦溪客子雲山無定宅¶
<pb:KR4d0163_WYG_005-14b>¶
令君桃李已成蹊閒情聊賦籬邉菊快意湏分物外題¶
粉署仙郎卧江渚相逢莫惜醉如泥¶
　　　葛祕校和予闗字韻詩兩篇再以一篇奉酬¶
數州形勝共鄉闗江浦淮堧一望間長恨﨑嶇千里隔¶
那知邂逅兩身閒稻粱要足㡬時足閭井欲還何日還¶
猶勝拘牽名利客心無一事看春山¶
　　　沈大虛以丁求安韻寄兩篇次韻(案題稱兩篇/詩止一首或)¶
　　　(沈所寄者兩篇同/韻故止和一篇也)¶
<pb:KR4d0163_WYG_005-15a>¶
長淮千里擁雙旌攬轡曽聞志已清槐市早年先走譽¶
橋門多士羡蜚聲山長靜黙溪長緑人有豪華物有英¶
早趂官閒剰㝷賞它年車騎不單行¶
　　　子楚寄吏報章復用前韻再寄一篇¶
長湏晨送一函書語不周遮意有餘雨滿一犂知過望¶
草開三逕喜如初黄魚白酒江頭市緑竹青蒲隱士居¶
病後世縁多懶惰相逢詩酒未全踈¶
　　　和趙倅兼善觀徐園詩¶
<pb:KR4d0163_WYG_005-15b>¶
雨闇長亭去驛賖褰帷那免歎年華應縁問俗頒温詔¶
却得名園看好花晴入郊圻初浩蕩春隨杖屨得津涯¶
仙郎不解收珠玉别乗歸時載滿車¶
　　　再次前韻¶
堆案文書不用嗟新詩字字說芳華題輿事省時眠草¶
綸閣文髙合判花莫待春歸空悵望湏知醉裏有生涯¶
如何為向邦侯說整頓清明載酒車¶
　　　厚載王君求僕賦寄閒齋詩又欲僕作晚實此¶
<pb:KR4d0163_WYG_005-16a>¶
　　　君二詩皆未果惠然枉佳篇甚厚非老鈍所及¶
　　　聊次韻奉酬¶
布鼓何堪付阿香平生癡絶亦長康曲成下里安知宋¶
䟽就中郎不姓常(厚載詩及僕近奏封事然孤逺/無援助非有常何為之先容也)未許¶
芳馨依杜若遥窺光怪識干將秋風一水空相望留滯¶
何時貢玉堂¶
　　　和徐思遠韻¶
㡬葉文章開一花布裘中句已名家無心於世苦亡頼¶
<pb:KR4d0163_WYG_005-16b>¶
生子如郎定可誇行矣齋房思賈傳莫將髙論詆王嘉¶
㝠鴻一去自千里寂寞沙村只望涯¶
　　　和滕宰與徐思遠(徐莭孝先/生之子)¶
故國愁來有所思那堪更讀四愁詩令君術業輝千古¶
處士才名冠一時醉後嘯歌爭氣燄閒來履屐共追隨¶
詩豪酒俠方推重野客何知但朶頥¶
　　　和徐思遠歲除¶
節物催人莫自悲開顔且喜㸔君詩飯抛宿歲因輕棄¶
<pb:KR4d0163_WYG_005-17a>¶
酒為迎年故重違照鏡不收寒鷺影藏鈎新與少年期¶
何湏直待東風醉紅燭花前且滿枝¶
　　　徐思遠出示月夜登樓詩句法甚髙不類平生¶
　　　語幸少卑之在我軰中自不失為社頭且使時¶
　　　見一斑也¶
㡬處澄輝㡬處秋好閒時上水明樓誰憐老子風前興¶
為遣中郎醉上舟一帯橫空長漠漠時看飛棟影悠悠¶
今宵踏月歸時節莫罵徐郎只暗遊¶
<pb:KR4d0163_WYG_005-17b>¶
　　　李尹叔知丞借華嚴于仙山子楚以詩道其事¶
　　　李有和詩因以次韻¶
與君淮浦接鄉闗聞道忙中也自閒身似浮花真客宅¶
心歸實地是家山牕明篤耨朝烟細榻靜籧篨午夢殘¶
更問前生李居士南行今到㡬人間¶
　　　和張中大¶
天作長綃玉作圖恍然身世在氷壺歲期共飽如頒粟¶
瑞要均行勝得珠未辦五湖揚短艇且謀雙鯉喚長鬚¶
<pb:KR4d0163_WYG_005-18a>¶
清朝不要培芝菌正好稱觴頌正符¶
憶昔開元夜宴圖錦為方丈玉為壺但誇北里樓吹笛¶
誰問長安米勝珠事去牽連難雪耻愁來陪奉長霜鬚¶
兎園巖穴皆時彦一斗青精過刻符¶
　　　楊仲承祕書蹉跎三年今得榮州文學冬日貽¶
　　　書以詩答之¶
昔年曽嘆小差池官帯榮名自有時二火並光君有漸¶
一茅覆屋兩相宜心田自樂縁知足世路無求亦少思¶
<pb:KR4d0163_WYG_005-18b>¶
好是一丘藏曲折也無鄰里共追隨¶
　　　節日同兒女小集倅有詩見戱答之¶
白首相看一病妻也能舉桉與眉齊誨兒共織龎翁竹¶
飬氣多慚紀渻雞作惡不湏嗟室罄驚魂長幸脱征鼙¶
團欒欲說無生話試借先生刮眼鎞¶
　　　和江如晦¶
蕭寺姑分一日光人生同調穩相當空齋夜語規前哲¶
帯酒論文恐老狂三獻三休真琬琰一前一却笑螳蜋¶
<pb:KR4d0163_WYG_005-19a>¶
君家江左才名舊㑹向長塗一振驤¶
婦未生兒先製名人生適意但隨情有無何預它人事¶
輪奐當期異日成收拾功名湏義勇較量得失是心兵¶
鄙文不用量輕重乆已無心羡世榮¶
　　　和黄朝請¶
謀身學業愧淵雲急退還慚谷口真可是有生同冗長¶
真成無補費精神抽簮早覺宏圖遠側席時聞妙語新¶
共道徵君似顔子升堂今日見詩人¶
<pb:KR4d0163_WYG_005-19b>¶
極目關山不斷雲嶺梅開處若為真沈迷簿領政無術¶
展拓詩章筆有神夜市鬻茶如訪舊曉粧吹頰自爭新¶
長溪西畔煙霞遠聞有風光屬主人¶
　　　和方丞觀棊詩兼戱戎琳二僧¶
㑹得頭頭理趣微此如未㑹即傾欹試看一路爭先着¶
何異三乗占上機但使無心湏百勝多因弄巧䧟重圍¶
條條白黒分明路苦被旁觀指是非¶
　　　和吕令見寄¶
<pb:KR4d0163_WYG_005-20a>¶
莫話艱難徧九區門前咄咄尚堪沽眼中寒暑頻傷鴈¶
閒裏心情要憶鱸政似釣璜歸大老詩能引士愧非夫¶
暄風暖日明年事共樂烘春造化爐¶
　　　和平甫¶
八節灘頭老醉吟年來愁也不勝禁湏知到處難忘酒¶
有意來時且抱琴欲與君游忘世慮若非吾事莫闗心¶
相期早晚塵縁外共訪毗耶聽梵音¶
　　　和謝方智善¶
<pb:KR4d0163_WYG_005-20b>¶
瀟湘十畆弄柔猗獨染啼斑事已竒但愛波聲鳴犖确¶
不湏蠅翅避琉璃莫疑山路﨑嶇險解脱繩橋性命危¶
慚愧平生竹上座得相隨處毎相持¶
　　　和聖求¶
桃花人靣共春風人去桃花自笑紅撩亂絮飛春物後¶
依稀雲散夢䰟中鶯遷是處皆良友蝶化知誰是主翁¶
莫訝求仙杳無信賣花人過小橋東¶
　　　和叔頴楮衾¶
<pb:KR4d0163_WYG_005-21a>¶
自顧生來骨相屯不容强覓綵衣輕榮華地位無多子¶
寂寞因縁已半生我擁素衾方自喜君貽組句遂兼榮¶
書牕對榻仍揺腹誰道挑燈夢不成¶
　　　酬凌季文過楊仲誠¶
慢緑遲紅靜不爭小梯斜倚上空明日篩竹影花奴睡¶
人度禾場吠犬驚散帙未甘書效晚携笻獨喜病骸輕¶
排芳穿宻多幽處後日相期子細行¶
　　　和朱祕校惠詩¶
<pb:KR4d0163_WYG_005-21b>¶
了了臞儒說舊章三鍾初試楚金良當年尚老君方壯¶
此道催人意已㤀懶逐肥塵規冷炙甘同貧女借餘光¶
誰家春草能終惠惆悵還同病乗黄¶
短檠燈火㡬經秋古遠人踈道不侔可惜詩書架三萬¶
不如奴婢橘千頭顔回賦禄唯簞食林類當春亦破裘¶
見說老人懐舊事夢中吹笛更能不¶
　　　和呉朝議(邵武/)¶
小說風烟已自佳前峯矗矗為盤牙千重巖壑名卿宅¶
<pb:KR4d0163_WYG_005-22a>¶
(本郡名公/多居山谷)一簇樓臺刺史家自媿虛涼無物望難將術¶
業向人誇所聞政績刋金石刻畫無鹽學篆沙¶
自是天公亦厭艱十年戰士好休閒胡兒弓射燕陲月¶
漢將心馳海上山慶事頻聞輸帝府好音傳落到人間¶
丈人自是朝廷舊早趂鵷鸞入近班¶
　　　謝運屬秘書惠詩¶
雪撲征鞍岸漲沙不辭天闕去程賖江梅笑處人為客¶
仙桂香時鴈到家秦地少年應辦酒江南詞客好酬花¶
<pb:KR4d0163_WYG_005-22b>¶
錦衣綵仗還鄉路欲訪萍蹤問釣槎¶
　　　謝邵武危秀才惠長牋¶
湏知秋日勝春朝一鶴凌空振羽毛滿軸文章慰衰病¶
十年燈火困英豪良醫先為肱三折合負終看釣六鼇¶
鄭老襟期幸同調新詩時與寄亭臯¶
　　　以越箋與三四弟有詩次韻¶
無復花生拙筆頭一生長負剡藤羞過門多是陳驚坐¶
得句誰憐趙倚樓社友書來頻寄語山翁鬢已不禁秋¶
<pb:KR4d0163_WYG_005-23a>¶
老干仙去吾宗冷有繼華星一字不¶
　　　謝吕令子卿雪中遣人惠酒初令人置酒于祝¶
　　　舜俞吕令以酒為惠云¶
也知謀醉勝謀閒户小都忘滿腹慳晚得麴生投老伴¶
長邀玉友訪空山初貪雪裏香宜倍忽報缾中酒自還¶
全勝朱提雙飲盞親教從事送酡顔¶
　　　王提幹送雲安春色以詩還酒尊¶
萬里闗河未說長亡何鄉是醉中鄉客居江館當炎熱¶
<pb:KR4d0163_WYG_005-23b>¶
春日雲安逸色香沽水童奴思給酒乞錢司業更傳觴¶
藍橋不用鴛鴦語只合壺中貯玉漿¶
　　　陳長卿凌季文自弋陽寄酒麴以詩謝之¶
六十行年兩鬢蒼興來猶愛引杯長黄翁壚下山河遠¶
酒母車來驛傳香碧落侍郎燒鼎訣粉闈仙客駐顔方¶
三斟夘飲心無事一枕亡何是故鄉¶
　　　曽法師嘗寄蒲萄追作一篇¶
自分蔬腸甘苜蓿&KR0316;煩遠騎送蒲萄青條自有悠揚勢¶
<pb:KR4d0163_WYG_005-24a>¶
甘液多因灌溉勞坐見滿盤堆馬乳全勝千里惠鵞毛¶
病來苦不勝杯杓今日思君飲濁醪¶
　　　曽谹父惠黄龍菜¶
朝日團團上碧峰蔬盤牢饌四時同園供小摘添幽事¶
雨打寒菘帶晚濃可但拈香參玉版直湏進歩禮黄龍¶
溪堂炊甑容千客不打闍黎飯後鐘¶
　　　挽向伯恭¶
十里林花帶月蘿壠頭車馬斷經過可憐人物今如此¶
<pb:KR4d0163_WYG_005-24b>¶
試問天公事若何籬下淵明惟酒菊舟中范子任煙波¶
璇題金榜垂霄漢千古榮名定不磨¶
絶代風流世所希如公真是命難推三辭令尹髙前哲¶
兩挂儒冠當盛時丞相耐官天語貴左師習禮楚人知¶
試看流慶當何似滚滚長江不盡期¶
　　　挽徐次翁¶
仁義功髙澤子孫衣冠由是古王門位升五品鵷鸞貴¶
政在三州民社尊一旐豈期江漢遠千年惟有徳風存¶
<pb:KR4d0163_WYG_005-25a>¶
了知大末淵源在功業臯䕫付後昆¶
自想溫容耳誨詞他鄉已恨重分違送人作守乘軒去¶
結草為靈象俑歸㑹合只如風過燭花隂何異月澄輝¶
相門子壻諸侯服除却清名百事非¶
　　　挽喬民瞻(案此詩二首/其一見五律)¶
楚鄉槐市憶當年錦繡文章六藝先朱紱哀憐應有在¶
白頭故舊各淒然修文地下埋英骨遺愛江城付綵編¶
造化於公意良厚不教丹旐渉長川¶
<pb:KR4d0163_WYG_005-25b>¶
　　　挽向倅(案詩二首其/一見五律)¶
耐官丞相山河業靖國簾帷社稷勲四姓風流傳學問¶
三朝潤澤慶來雲重車折軸人何力積閥傳家子有文¶
史筆它時汗青簡左師家譜紹清芬¶
　　　王侍郎挽章(案詩二首其/一見五律)¶
當年幕府拜英逰十載烏絲換白頭城郭俱非前日夢¶
闗山如舊一天愁詩人已作潭移影徃事休論江自流¶
物色佳城閉何許西山凝望不勝秋¶
<pb:KR4d0163_WYG_005-26a>¶
　　　挽玉山詹教授¶
鶴髪雙親歲月殘既霑三釜即心歡廣文未脱一官冷¶
范叔寧忘昔日寒文中八科名益重魂歸千里命尤難¶
後生它日思風範只向傳銘石上看¶
　　　哭周秀實¶
餘英初約轉舡蓬二載廬陵郡課同官簿縱居時俊後¶
詩名舊列昔賢中三斟屢酌前溪月一瞬曽帆下渚風¶
千里音容從此絶夢隨江水逺朝東¶
<pb:KR4d0163_WYG_005-26b>¶
翁來謂有世間情翁棄人寰一葉輕白玉樓成金闕峻¶
歩虛章就紫霄清笑談烈燄懐飛壁寂寞空潮自打城¶
大筆如椽石似玉何人為與説平生¶
　　　哭宋文淵¶
清懐凛凛古人風尚憶當年語意同開口劔鋒初論事¶
歸林弱羽已傷弓累朝因革襟懐内四海悲歡指顧中¶
寂寞門䦨感恩客曽將頑質謝磨礱¶
藹藹聲華動帝宸一時車馬走芳塵文如屈宋才仍富¶
<pb:KR4d0163_WYG_005-27a>¶
心似皋䕫道已醇身後功名因報主生前勛業為憂民¶
知公本意安劉氏不許身危更累親¶
　　　哭沈行彦宫教¶
氣逈神清形骨立藍綬紆腰垂四十年侵運櫛髪蒙絲¶
日晩煮黎羮不粒教司胄子禄方來日薄西山風已急¶
平生失意固多端忽向幽泉猶飲泣¶
　　　挽黄夫人(向奉使姻家陳/長卿姑黄簿妻)¶
官棲枳棘莫消魂身託絲蘿在徳門三后姻聫門户重¶
<pb:KR4d0163_WYG_005-27b>¶
貳卿閲閥徳名尊傷心結蟻靈轜逺保室鳴鳩道化存¶
為問如何慰㝠漠飽聞中外有蘭孫¶
　　　挽楊承事并夫人詩二首¶
除却家傳教子經世間百事不營營自應藝學推前輩¶
故得風流勸後生疏傅揮金終足食徐卿有子自成名¶
後来若不流餘慶真享千鍾亦未榮¶
夢協幽蘭故可誇來從君子更宜家疏恩自合開新邑¶
比徳還應副六珈解使威儀同詁訓聊隨輕薄事鈆華¶
<pb:KR4d0163_WYG_005-28a>¶
自從瑶瑟初扄後檻外春風懶放花¶
　　　哭孀嫂(徐仲貴/先生女)¶
文章夫子才難盡孝弟人言報自賖四事先生俱擅世¶
一塗後裔不傳家嵗當豐暖偏寒餒朝正歡娛獨歎嗟¶
報施若教長似此㡬人守道不回邪¶
雙眼失明二十載一身病卧四週年俱生孤女眼前死¶
諸御四兒姑幸全徧厯人間真苦惱畧無身後好因縁¶
靜思四十六年事一夢三生業夢圓¶
<pb:KR4d0163_WYG_005-28b>¶
　　　目疾¶
天公嗔我眼長白故著昏埃阿堵中不怪參軍談瞎馬¶
但妨中散送飛鴻著籬令惡誰能對損讀方竒定有功¶
九惱從來是佛種㑹如那律證圓通¶
　　　和李商隱賦紅梅¶
公主簷間睡起時勻紅行繞大安池北人未識春迷眼¶
妃子偏憐酒入肌更若施朱疑太赤不須生女白如脂¶
由來風骨都相似豈為丹青别賦詩¶
<pb:KR4d0163_WYG_005-29a>¶
梅蕋年年破臘時玉花飛舞集鸞池獨将艷色添真色¶
任爾冰肌映雪肌帶恨不妨紅作淚洗粧終見白凝脂¶
可憐渠有風流句只作歌詞不作詩¶
　　　和方智善兩色梅¶
春到冬餘去住間玉樓無處不輕寒鮮鮮魏女履下履¶
粲粲真妃冠上冠眼亂互揺歌扇羽心驚添著粉闈幱¶
東君厚薄非無意一種馨香兩眼看¶
　　　書忩梅花數枝病起再見缾中盛開因作¶
<pb:KR4d0163_WYG_005-29b>¶
書堂籬落冷如灰十日相忘亦自猜初訝凍枝無艷脈¶
那知寒室自花開銅缾結實元非種蔀屋迎春似有媒¶
方信陽和滿天地不須人力費根栽¶
　　　貴溪尉㕔黄梅盛開濃香豐艷非凡品可及尉¶
　　　坐此速招客因成小詩戯之¶
歌酬花意醉酬春笑口相逢可厭頻不飲正疑花怨客¶
典衣莫聴婦傷貧天生尤物非為福蚌有明珠亦累身¶
墻裏佳人墻外笑冶容招悔豈無因¶
<pb:KR4d0163_WYG_005-30a>¶
　　　觀瑞香杏花二首¶
陌上春風已半酣薫籠院靜怯輕寒織成花錦傳香密¶
養就嬌羞對客難山路不知清夢逺宫衣猶惜舊花殘¶
若将品第分髙下湏向芝蘭格外看(瑞/香)¶
絳萼紅顋帶露肥燒林長近禁烟期且容北郭通鄰徑¶
若比南枝較發遲曲水岸邉尋舊事賣花擔上揀繁枝¶
香韉一色垂楊路何似吳王宫裏時(杏/花)¶
　　　和陳長卿賦芭蕉¶
<pb:KR4d0163_WYG_005-30b>¶
落落虚懐好自珍一畨舒展一畨新揺風捲起窗鋪月¶
滴雨驚囬夢愴神荔子丹時陪獻豆丁香結處共愁塵¶
本無顔色爭韶艷野老由來不怨春¶
一幅青天世外珍詩人得句共清新書生几上側理紙¶
巫女廟中巴峽神長恐天寒慿日暮不将翠袖染緇塵¶
世間荷葉并蕉葉不與紅芳競占春¶
　　　賦洞庭柑¶
兩潮船上别蘇台嵗厯侵人鶴化胎霜實可憐今入眼¶
<pb:KR4d0163_WYG_005-31a>¶
佳人何日問重來黄金丸逐驚飛肉白露團凝别恨腮¶
重待扁舟落吾手為君先報栁郎回¶
　　　谹父得洞庭柑分送往往難遇賞者因成小詩¶
緑玉波心聳絳台丹霞道士日傳胎仙人不惜黄金貴¶
海蜃遥驚驛使來玉食光輝天著力主家春色雪融顋¶
手中三日香猶在不是吳姬乞打回¶
　　　谹父出示趙倅木犀詩次韻¶
黄姑斸月種文犀落向三秋月滿時巖邑疏封兄弟國¶
<pb:KR4d0163_WYG_005-31b>¶
銅缾分派子孫枝漢宫明艷塗嬌額仙鼎珍丹散漉籬¶
好趂燈花同報喜黄間金粟正相宜¶
　　　趙倅兼善再用前韻賦木犀¶
物外家風本自竒人間獨步九秋時誰登月姊青霄露¶
折得郄詵丹桂枝韞玉巖扉通户牖蕋珠花殿徹藩籬¶
淵明不共真香醉只與黄花作便宜¶
　　　茶荈¶
蠧闗草掩日蕭疎自汲寒缾煮澗蔬早愧空腸添雪乳¶
<pb:KR4d0163_WYG_005-32a>¶
何須雜珮列瓊琚往陪雪繭千重貴顧試鈆刀一割如¶
風露滿樓人未散小窗應為賦歸歟¶
　　　龍涎香¶
搴露紉荷楚澤舷未參南海素馨仙大門當得桂花酒¶
小様時分寳月圓詩挾少陵看妙手犀通神物為垂涎¶
使君少住幽蘭曲時傍顰山照鬢邉¶
