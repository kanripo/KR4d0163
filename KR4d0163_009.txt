# -*- mode: mandoku-view; -*-
#+TITLE: 東牟集
#+DATE: 2015-08-24 23:57:01.995523
#+PROPERTY: ID KR4d0163
#+PROPERTY: BASEEDITION WYG    
#+PROPERTY: JUAN 卷九
<pb:KR4d0163_WYG_009-1a>¶
欽定四庫全書¶
　東牟集巻九　　　　　　　宋　王洋　撰¶
　　表¶
　　　賀册皇太后禮成表¶
慈恩逺被母道貴親至徳増明天下自順恭惟皇太后¶
陛下夙贊先皇弼成至化誕生明聖纘繼鴻庥華胥實¶
贊於軒圗文母有光於周道恭惟皇帝陛下治道克成¶
孝徳聿盡爰歸功於慈訓遂推美於瓊章邁古今之上¶
<pb:KR4d0163_WYG_009-1b>¶
儀接祖宗之舊制孝恭交至家國慶安臣逖居下土遙¶
仰闕廷雖濟濟蹌蹌莫預搢紳之列而雝雝肅肅同聴¶
遐邇之歌¶
　　　到邵武軍任謝表¶
分守無功宜收符竹引嫌自請尚領軍麾被寵若驚以¶
榮為懼伏念臣伶俜末族樸&KR0554;小才持身本乏於寸長¶
積毁難逃於衆口豈期僥倖頻辱使令右粥左餐坐享¶
豐登之樂戴天履地難酬飽煖之恩此盖伏遇皇帝陛¶
<pb:KR4d0163_WYG_009-2a>¶
下洪覆兼容大明旁燭憫一夫之失所致四海之歸心¶
臣敢不上體薫陶益思砥礪觀民膏民脂之戒夙夜靡¶
忘奉一心一徳之規造次於是¶
　　　辭免兼侍講表¶
聞命震驚罔知所措竊以帝王之學緝熈光明爻象之¶
書廣大悉備非通儒之鴻博曷備問於清閒伏念臣理¶
昧鉤深識非知一徒以雕蟲之末技誤膺出綍之代言¶
莫稱使令巳憂踰溢更玷露門之清選妄談太極之㣲¶
<pb:KR4d0163_WYG_009-2b>¶
文懼瀆聖聰必譁公議伏祈睿斷改授時髦庶俾小臣¶
獲安愚分¶
　　　侍講謝表¶
臣某言伏奉告命授臣兼侍講者詞掖代言方愧六員¶
之選經筵勸講誤聨三侍之榮寵踰其涯悸不自定臣¶
某誠惶誠懼頓首頓首伏念臣禀質淺窳逢辰休華屢¶
叨洪恩驟寘近列顧篆蟲之末技何取於致君以涉獵¶
之謏聞豈精於談易况夫親法宫之事者其臣莫及游¶
<pb:KR4d0163_WYG_009-3a>¶
聖人之門者於言為難故文王深逹於六爻獨演河圖¶
之妙雖孔子猶勤於三絶敢陳黼座之前過被絲綸宻¶
承帷幄兹盖伏遇皇帝陛下體堯稽古邁禹惜隂日月¶
就將自得光明之學乾坤易簡發為久大之功樂取於¶
人不求其備臣敢不研精十翼撮要九師如至治之宏¶
綱見於觀象庶俯詢之清問可以㨿經臣無任¶
　　　代宰臣以下賀瑞木表¶
臣某等言近據䖍州守臣薛弼進上瑞木中有天下太¶
<pb:KR4d0163_WYG_009-3b>¶
平年五字者徳格圓穹昭示一人之慶木呈嘉瑞中藏¶
五字之文珍貺一聞懽聲四逹臣某等誠懽誠忭頓首¶
頓首竊以物雖㣲於動植政實與之感通和氣致祥則¶
天且弗違聖人在上則木皆得性衆枝内附示武王無¶
外之休仆栁成文啟宣帝中興之兆同頴駢柯之秀扇¶
厨指佞之生史不絶書地非愛寳曾未若木析斧斤之¶
際文形節月之間匪刻匪雕示以三登之意非行非草宛¶
具八法之工新逢甲子之上元得在章貢之南服當仁¶
<pb:KR4d0163_WYG_009-4a>¶
宗之慶厯嘗獻自於澧陽逮神祖之熈寧亦見諸於柚¶
木崇和列瑞治平紀祥欣逢再造之期實繼前休之盛¶
恭惟皇帝陛下升煙饗帝振鐸右文孝悌之徳通神明¶
忠厚之仁及草木魯史記九年之蓄巳聞輿議之共稱¶
周詩備五福之章孰謂太平之無象惟夫萬物得由其¶
道故有諸福可致之祥昭賁飾於人文闡坤珍於植性¶
臣等叨陪宰路莫測聖功俯察仰觀合嵗星主文之象¶
母修子應彰火徳為孝之符臣等無任¶
<pb:KR4d0163_WYG_009-4b>¶
　　　代謝幸太學表¶
八表塵清仰屬右文之世六飛雷動一新視學之儀昭¶
回咫尺之天顔鼔舞衆多之士類慶諧千載風動萬方¶
中謝竊以聖代恢儒非止奉行於故事王畿首善盖將¶
樂育於英材治已格於偃修教必敦於帥勸振風俗於¶
衣冠之舊息干戈為禮樂之華鋪張奕世之宏休紹復¶
中興之盛典於今為最亘古未聞夙駕臨廱藹鬱鬱葱¶
葱之瑞温顔下士見洋洋濟濟之風既釋菜於杏壇重¶
<pb:KR4d0163_WYG_009-5a>¶
横經於黼座臚傳趣召欣聨振鷺之班廡席回環分賜¶
蒼龍之璧旋移天步親御書帷睿意非常不數漢唐之¶
陋誦聲逺播悉還鄒魯之純恩下九天榮生一日恭惟¶
皇帝陛下心游六藝道冠百王論經何啻於夜分議政¶
有踰於日昃手揮宸翰仰窺琬琰之光帶擁橋門咸聳¶
雲霓之望綸言載布聖徳昭孚臣敢不祇奉訓辭恪勤¶
術業學如不及肯忘寸璧之隂樂且有儀不負百朋之¶
錫¶
<pb:KR4d0163_WYG_009-5b>¶
　　　代張帥謝除待制表¶
承流京邑方懐瘝曠之虞次對禁塗遽被褒遷之寵自¶
天拜命無地措躬伏念臣生禀庸資進蒙異睠馳星軺¶
而轉漕未及終更任天府之劇繁遂叨試可屬神聖中¶
興之運蒐禮文久墜之儀百度肇新千齡希遇實臣子¶
效勲猷之日雖盡勤勞然材能有分量之拘終難稱塞¶
每憂夙夜無補事功况桴鼓未稀尤愧夫輦轂彈壓之¶
政而荷嚢忽佩奚取於侍從言語之臣避不獲辭得非¶
<pb:KR4d0163_WYG_009-6a>¶
所望兹盖伏遇至仁博愛妙道曲成録善棄瑕急堯帝¶
親賢之意兼收並蓄無商王求備之心雖甚拙踈亦加¶
甄奬臣敢不坐以待旦益思父教之忠國爾忘家願報¶
君恩之賜¶
　　　代謝轉官表¶
郊祀配天創見修文之效考工率職遽叨増秩之榮拜¶
命自天措躬無地中謝伏念臣猥從踈逺遭值聖明解¶
京兆之守符持甘泉之從槖屬陽陛精禋之饗雷動屬¶
<pb:KR4d0163_WYG_009-6b>¶
車具勾陳法駕之嚴星羅周衛供無乏事幸免瘝官恩¶
更俾之序遷得實逾於望外兹盖伏遇道參化育徳洽¶
臣鄰稽古禮文炳同風於三代咸精技巧覈稱職以中¶
興乃如罔功亦誤優擢臣敢不勉思宜稱祇佩寵光益¶
殫夙夜之勤庶有㳙埃之報¶
　　　代謝賜對衣金帶表¶
榮頒顯服襜如一襲之恩巧製精鏐燦若萬釘之寳寵¶
非常而驟及徳不稱以深慚中謝伏念臣禀質迂疎逢¶
<pb:KR4d0163_WYG_009-7a>¶
時熈洽考績王畿之治曾莫逮於中材躋身法從之聨¶
恩實由於上力更䝉褒博増賁孱愚兹盖伏遇命式九¶
圍徳承羣辟信賞既精於為治儀刑遂致於作孚雖器¶
名不假於人欲昭國典然體貎以厲其節爰錫身章臣¶
敢不衣被知榮糜捐誓報服之無斁闕必念於彌縫束¶
可使言口不憂於衆鑠¶
　　　代王帥謝賜對衣金帶表¶
行都延閣方懐曠職之虞顯服精鏐更被章身之寵人¶
<pb:KR4d0163_WYG_009-7b>¶
雖歆豔已實兢慚中謝伏念臣生禀庸資出逢興運躐¶
從外職擢寘近班未踰嵗月之間浸冒龍光之厚兹盖¶
伏遇皇帝陛下乾剛天徳賁飾人文隆體貌以厲賢養¶
威儀而致福垂裳㡳治懐手足視臣之心偃革躋時公¶
爵禄磨鈍之具臣敢不書紳佩訓屬袂知榮束帶立朝¶
執百錬益堅之節惟衣在笥存五紽退食之心¶
　　狀¶
　　　乞擢用宗室狀¶
<pb:KR4d0163_WYG_009-8a>¶
臣伏讀十月二十五日詔書星變火災許内外臣寮實¶
封言事文詞哀痛徳意丁寧聞者感泣以為上天有悔¶
禍之期而聖主有應天之實臣偶列官行在親覩變異¶
且讀陛下求言之詔安敢黙黙以自後於黎庶故敢畧¶
陳其説伏惟陛下留意幸察臣聞天之警戒人君必依¶
託象類以示訓誥人君之應天亦宜因其象類以求之¶
則天意可得而災異可消茍或不然雖多方以求之皆¶
未免於瞀説也臣聞之師曰昭明齊遫可以亨飪者火¶
<pb:KR4d0163_WYG_009-8b>¶
故古之聖人繢火於衣以明事宗廟之孝昔炎漢之興¶
實紹火運故繼世稱孝以象其徳臣嘗因其類而推之¶
若火徳順其序則宜昭明光大下臨幽隠旁燭無疆而¶
禍故熄絶一或失此則災延於下變見於上亦其理然¶
也春秋書火災者屢矣或毁一廟或焚一國聖人固已¶
求其端而書之况如比年冦盗相煽焚滅生類自國門¶
以東極於海濵南至豫章長沙延袤幾數千里等為瓦¶
礫生靈之禍未有甚於此時也臣謂凶燄至是極矣而¶
<pb:KR4d0163_WYG_009-9a>¶
㑹稽之火復見行在上天威之熒惑天其或者欲重警¶
陛下俾更新而振起之乎是誠聖上警懼修省轉禍為¶
福之秋也且自曩者以至於今凡有號令莫匪順道天¶
下之人皆知聖人之心欲以至徳要道以治天下也積¶
之有年宜享順應而乃悖繆如此豈夫播告之修或有¶
其文而未盡其實乎群下承命咸體聖言而惻怛之誠¶
或未能有加而無已乎將左右之臣以姑息愛君而失¶
陛下惓惓念親之㫖乎古之君子其從政也譬之農夫¶
<pb:KR4d0163_WYG_009-9b>¶
之有疆埸朝夕行之行無越思盖彼效一官者時必先¶
定其目而以思慮繼之方今天下之急而凡任天下之¶
大當如何然則其目安在乎二聖鑾輅未還中原則生¶
靈不得息兵革不得戢禍難不得弭而陛下與羣臣得¶
高枕而卧哉臣願陛下審定其目固巳在此時而力行¶
之無使須臾忘去方練甲兵以核其力勵政事以精其¶
徳因斯民之顒顒奮聖人之怒為先焉敢為逃遁之説¶
者必誅無赦凡曰二聖在逺將求康復之功必自此以¶
<pb:KR4d0163_WYG_009-10a>¶
圖之至誠力行久而不息則上天之瑞應殆將縁類而¶
降其符也豈憂變異之不去哉臣又聞之聖人以宗社¶
為重故必固根本以消禍亂於冥冥此不可不急也伏¶
願捜求宗室親近其賢者或外假其權使同姓常强異¶
姓無得而踰之此又宗廟社稷萬世之長䇿不可不思¶
者也臣無任¶
　　　繳駮郄漸除直秘閣狀¶
臣聞爵禄者聖王所以勵世磨鈍之具不可以不戒也¶
<pb:KR4d0163_WYG_009-10b>¶
故重用之則名分重而人知勸輕用之則名分輕而民不¶
服臣伏聞㕁漸前為無錫令及常州通判皆以善事權¶
貴趨時附㑹以為進身之計近者遽得瞻望清光巳駭¶
物論今者復俾進直中秘漸為何人乃與此選夫延閣¶
之聨士林清要之地陛下猶不愛惜以為勵世之具乎¶
况今來敇黄一道並不顯元犯事因臣乞令有司别行¶
檢坐容臣看詳漸向所以得及落職之因必欲洗濯用¶
之委以煩任俟果立勞效徐命進以階官可也榮名美¶
<pb:KR4d0163_WYG_009-11a>¶
職豈漸所宜得者哉¶
　　　與丞相論鄭武子狀¶
伏覩本局闗報刪定官鄭克坐言章所及别與差遣者¶
某竊見鄭克温恭足智簡儉自將問學有所師承孝友¶
發乎天性某自得官敕局與克同事熟聞議論備見操¶
藴方今行在招徠茂異多士駢集雖在㣲官亦多英畯¶
敕局數人其間固有㧞犀擢象見稱一時者然而析理¶
精㣲旁通法意鮮如克亷靖有守不妄嬉&KR0015;鮮如克好¶
<pb:KR4d0163_WYG_009-11b>¶
惡不茍是非别白鮮如克克自入仕以來辛勤養母兄¶
弟二人出處雍睦克身就吏祿弟奉母郊居克之所享¶
不過脱粟蔬茹每營甘脆奉母身不敢嘗昔郭㤗與茅¶
容定交止此一節今克持身如此而不見稱於世豈獨¶
郭㤗為知人者哉時方艱虞朝廷用人固難以一槩取¶
人才如克奈何以流品棄之某不敢逺引古人姑以近¶
人比方克之素節則查道劉羲叟經術則陳賜龔原文¶
章則唐庚馬存詩什則陳無己心計則薛向議法則劉¶
<pb:KR4d0163_WYG_009-12a>¶
賡今一官於敕局已䝉鐫貶則克之材能安得盡用伏¶
承日者以新修敇令一代重典屈丞相為提舉官則刪¶
定官亦丞相總屬之末某所以自忘㣲賤輙敢論述克¶
之行事以為職分所當然者敢幸鈞慈俯加審録閒暇¶
之際加訪求焉有一言不符甘受欺罔之罪昔休徽江¶
州之政宰相不知孔戣固巳為言江州之政既外且逺¶
其未逹於朝廷亦宜今克近預末屬日在視聽之下而¶
有所抑鬰某雖愚賤安敢獨自愛惜不為借鳴於丞相¶
<pb:KR4d0163_WYG_009-12b>¶
之前惟丞相俯加採擇還克故任新書之成允有藉頼¶
干冒威嚴不勝戰恐之至¶
　　劄¶
　　　强國本劄¶
某嘗謂天下之病治則隠亂則見其隠者固非素隠惟¶
當路者蚤夜以思務求去之而又有能言之士助成於¶
下故小病之不積大病之所以去也其顯者固非驟顯¶
惟當路者不蚤夜以思務求去之而又未有能言之士¶
<pb:KR4d0163_WYG_009-13a>¶
助成於下故小病之弗除大病之所以成也某不敢以¶
久逺喻請以近事明之宣和以前大病有二靖康之世¶
大病有一今日之勢大病有一病於往者弗治而顯矣¶
復何言哉病於今者尚可治使隠也可不念乎所謂宣¶
和之二病何也曰請謁也曰貪功也惟請謁之風行故¶
刑政不修亷恥不立善者不勸惡者不懼而内亂成也¶
惟貪功之説行故新政事作禮樂辟土地失盟好而外¶
難起也所謂靖康之一病何也曰兩宫之間不能無間¶
<pb:KR4d0163_WYG_009-13b>¶
言也王黼之禍坐於蔡京師成之死急於童貫人皆以¶
謂事之本原固有所在推是言之事多倒置此所以内¶
外之勢離而弗合無强枝輔故逺夷再舉而京師為墟¶
也所謂今日之一病何也曰國本單弱也明皇之世河¶
北難起而靈武之師肅宗帥之至徳之世兩京復䧟而¶
子儀之師廣平統之邇者逺夷近在江口命將出師則¶
其勢輕六飛臨戎則其事危方此之時若選取近屬之¶
賢為上出征撫我六師官以京尹之貴假以宿衛之重¶
<pb:KR4d0163_WYG_009-14a>¶
逺夷聞之知天子恢廓大度天威赫然庶幾其亦懾也¶
况行伍之士乎若所以固根本强宗社重朝廷其為無¶
疆之休有未易盡言者焉至於誓命之禮攬御之方事¶
在朝廷了無可疑今執事當路而不務早夜以思指是¶
為急恐傷上意置而弗言乃欲理當世之務使不失叙¶
非愚者所能知也干冒威嚴不勝戰悚之至儻或可取¶
願觀設施¶
　　　論楚州事劄¶
<pb:KR4d0163_WYG_009-14b>¶
某竊見今日朝廷所恃方鎮以江北為重在江北諸鎮¶
中楚州承州最為緊急承州今聞已被敵人侵據獨楚¶
州截然中居強立者兩年矣某謂楚人稍習山川形勢¶
利便人材能否今試具數事恐可施用謹具畫一如後¶
一自楚州來者詢問得趙立彈壓用人甚有次序中間¶
執通判賈敦詩送於朝囚曹官賈連置於獄殺主簿查¶
蒧責以大義明示於衆有祥輝觀女道士二人收金人¶
帖上有金國年號便欲殺之所以一郡之人莫不知好¶
<pb:KR4d0163_WYG_009-15a>¶
惡所向承命不暇前此州都監王詢者専執兵柄郡將¶
所不能制及趙立出師淮北令詢作先鋒回顧即斬致¶
詢之兵不敢少却用能走金人之師所獲軍資甚衆此¶
彈壓之效也至其用人則又有可稱者朱存中為土豪¶
之最得郡人情以為幹辦官兼知山陽縣事朱鉞土豪¶
薄有武勇以為州都監孔師錫老士人謹細能御吏計¶
出入以為山陽縣丞張驥千士人之可稱者以為山陽¶
簿顧伯起朱芑皆進士登科委伯起以縣事先任芑為¶
<pb:KR4d0163_WYG_009-15b>¶
本州糧料又任芑通判泗州是以一郡之士皆樂為用¶
然此數人恐非經朝廷命令雖抱忠力未能自逹若朝¶
廷降付劄子各令條具優與官爵使此數人皆見朝廷¶
已知姓名必思自奮以報恩寵¶
一除趙立所委用外士人有馮舜文馮舜詔翁招張師¶
閔亷潔巳蔡仁張次仲土豪有呉襄馮周士周源謝珪¶
皆有帥衆之略頗聞未肯遽自當事若劄下趙立有欲¶
與官者不拘人數許以奏聞庶幾肯為用者衆昔漢髙¶
<pb:KR4d0163_WYG_009-16a>¶
祖曰吾不愛四千户以慰趙子弟今以是行之事似相¶
類¶
一楚州東有鹽城南有寳應西有淮隂北有漣水漣水¶
限在淮北淮隂即當泗州之衝此兩處各為敵馬蹂踐¶
不復更有征賦惟鹽城寳應兩邑今年曾下種處稍有¶
稻麥趙立都兩邑税賦凡得數萬可支半年軍食百姓¶
所食不與也今寳應路與承州鄰勢必梗絶獨鹽城一¶
路可通㤗州興化今欲稍給楚州糧食必自通㤗往乞¶
<pb:KR4d0163_WYG_009-16b>¶
以糧食轉至通州即令岳飛據所交到數却自㤗州撥¶
還楚州令楚州之兵自從下河津般孤城久飢得通糧¶
道必自向前縱有散失分數亦自歸恩朝廷矣若通㤗¶
不肯那移必得朝廷所降之粟自到楚州即成迂逺恐¶
誤兵食¶
一楚州至承州中間有兩湖一曰白田湖二曰新開湖¶
有張敵萬者聚衆往來湖中與趙立為仇常梗楚州糧¶
道前者承州薛慶頗得此人歡心故獨不梗承州糴買¶
<pb:KR4d0163_WYG_009-17a>¶
之路所以七月中楚州米一升四百五十承州一升二¶
百粟價相去不啻一倍又承州城中足食皆縁張敵萬¶
與薛慶無怨不於城外阻截之故今乞以一近上名目¶
與張敵萬令取得承州即以承州鎮撫與之命趙立與¶
張敵萬通和彼雖懐忿其力不能相制若承朝廷命令¶
必便解仇以此助楚州之力其利不細¶
一承州既為賊人占據必驅本土人當鋒今乞朝㫖勸¶
喻楚州人切勿殺害承州土人常務招誘告以朝廷傷¶
<pb:KR4d0163_WYG_009-17b>¶
痛赤子之意縱使兩州之人交鋒之際不暇承命此令¶
既出承州之人感戴朝廷恩惠必有思自奮者或執賊¶
自歸理亦有之¶
一承州雖為賊人占㩀其間倉庾稍實又聞有敵人殘¶
零輜重皆諸將所覬覦所以近日環冦之師稍衆若令¶
諸將先入者主之則人人自奮又承州之地自江南視¶
之則為危自宿泗視之則為安今聞宿州蘄縣尚有宿¶
州官吏而泗守王宣贊者驍勇過人若令來取承州就¶
<pb:KR4d0163_WYG_009-18a>¶
食彼必聞命引兵又泗州劉氏統兵屯駐建康特以泗¶
州乏食故不謀歸今若令取承州就與鎮撫則泗州失¶
業之民皆可復歸承州漸近鄉里此亦因其鋒而用之¶
之道也¶
　　　論防秋事劄¶
一諸處起土豪民兵把隘乞令㸃集後即時放散直候¶
警急方得追呼　某竊見朝廷以謂近年敵人入冦諸¶
路民兵以愛惜鄉閭悉力捍禦往往獲功去嵗兩浙民¶
<pb:KR4d0163_WYG_009-18b>¶
兵尤著勞效朝廷節次行下州縣保明推恩人人自奮¶
甚大惠也今秋諸路往往勸誘土豪民兵一則各保鄉¶
分二則為衆防守然聞諸路把隘官司多慮民兵生踈¶
遂欲預行教閲有欲五日一習總一縣觀之計所起民¶
户去把隘去處有去家十里者有二十里者若五日十¶
日一習往來道路必致經宿是五日十日之間少者兩¶
日多者四日方了一番教習豈不妨廢農務冦賊未來¶
先自紛擾且鄉保之民使其不甘侵暴用命自奮雖瓦¶
<pb:KR4d0163_WYG_009-19a>¶
礫白梃可以擊賊若使了無鬭志雖使日日教習寧免¶
生踈今乞鄉分土豪各已分定把隘去處即時拘集當¶
官教閲使識旌旗金鼓坐作之節不過三日即時放散¶
直候警急方許追喚如有不肅以軍法治之號令既行¶
人人安便¶
一諸縣添差縣尉一員令部新法弓手乞行寢罷某¶
竊見朝廷以縣道弓手為不足用特置添尉一員使専¶
出戰法意甚善然以某所見觀之徒為紛紛無益實事¶
<pb:KR4d0163_WYG_009-19b>¶
凡一縣之内鄉民肯為弓手者不過若干舊額徃徃不¶
足又使添置新法新舊相争各為區别尋常巳自異心¶
緩急豈肯相援且張官置吏亦非細事每官一員少者¶
史一人胥兩人㕔司兩人多者史二人胥四人㕔司四¶
人是數十人中多者十人少者五人先已無用不執弓¶
矢共糜廪稍無益有害莫甚於此今乞速罷添差每縣¶
止於舊弓手額外各添百人以新法弓手補充如有不¶
足更行召募尉或不才自當換易豈有文尉守律武尉¶
<pb:KR4d0163_WYG_009-20a>¶
出戰名分相敵不相為使縣縣敗事害徧天下且朝廷¶
初立新法欲易招置遂使新法弓手役錢優於舊人此¶
正與蔡京創立辟廱施行新法貢士進士分為兩岐不¶
知天下人材本無新舊實同名異妄為紛争伏乞速行¶
併罷督責縣尉務使一心¶
　　　蠲逋欠劄子¶
某竊謂朝廷有可以大慰民情亊理甚明每屈於衆議¶
欲行輙止者如拖欠積欠稅賦干係官錢是也已出省¶
<pb:KR4d0163_WYG_009-20b>¶
限而未納稅苖謂之拖欠經及累年謂之積欠正犯人¶
家財不足均攤合干人出備謂之干係官錢此三者前¶
兩項在官未嘗有所得後一項所得甚㣲而破家賣業¶
者相繼皆朝廷所不忍行而行之者奪於衆議以謂不¶
可去也今衆議所以謂不可去者以其數至多一旦蠲¶
之國用遂屈且催刷積欠逋負其名甚正若一旦蠲除¶
却行斂取即傷民或甚此衆議所以不欲行而朝廷不¶
能奪也某以為此事為州縣監司者皆已知之不敢不¶
<pb:KR4d0163_WYG_009-21a>¶
行耳且所謂拖欠積欠者何嘗得之皆以當年所入名¶
為催到欠負而巳且以一年計之當年所入皆以數足於¶
足數外催到米斛謂之欠負可也豈有當年之數未足¶
却納欠負之理朝廷試取一州夏秋帳狀計之當年所¶
入幾何催到欠負幾何當年已足有催到之數謂之催¶
到欠負可也當年未足而别出催到欠負一項非以新¶
為舊而何哉且州縣所以為此者盖亦有説不惟欠負¶
未䝉蠲除挂在簿歴正縁當年所入盡合起發催到欠¶
<pb:KR4d0163_WYG_009-21b>¶
負尚容兊那此所以不得不為䝉蔽之術也某竊觀江¶
南東西湖南北數路以連年盗賊之餘或彌阡亘陌舉¶
為丘墟而復業之人未嘗盡歸以至江西之田賤價與¶
人人不敢售者以其欠負未盡故也每遇肆赦有除放¶
之文徳澤非不加也然於條稱放者止放三分餘七分¶
尚存也某願朝廷徑下諸路凡九年以前拖欠積欠並¶
行除免如十年拖欠許令催促如州縣敢以新苖補填¶
舊欠移易簿書委監司覺察民户越訴如此則南畆之¶
<pb:KR4d0163_WYG_009-22a>¶
民悉被實惠太平之基豈不益固哉又干繫均備一項¶
尤可矜憫謂如甲願充衙前借乙田宅抵當又召某人¶
為保及當受重難欠折為甲者家業已盡或已身死或¶
死獄中矣除抵當田産自合出賣均及保人又均及鄉¶
鄰又均及主行文書之吏原其本情未必不相䝉蔽以¶
規在官之利然其心豈謂場務便破壊綱運便失䧟也¶
根柢窮治無有已時賣妻鬻子不能充足豈不傷和氣¶
哉某願朝廷徧下諸路如見今欠負除正犯人家業及¶
<pb:KR4d0163_WYG_009-22b>¶
見抵當財産並行出賣外其餘干繫一切除之某觀前¶
世有因推恩減除租稅者國用若足租稅尚可減免况¶
逋欠乎國家用度方之其它固不可行若此三項或有¶
名而無實或害多而利少願朝廷斷之行之¶
　　　正詭名法劄子¶
某謂當今之法有條約備具刑名甚嚴而决不可行者¶
詭名之法是也今者州縣有十等五等之别一有均敷¶
曰上户一有追呼曰上戶一有差徭曰上户為上户者¶
<pb:KR4d0163_WYG_009-23a>¶
不勝其勞而下户晏然熟視如此則是驅之使為詭名¶
尚何以禁之哉近年以來朝廷因臣僚申請如均敷和¶
買之類皆徹下等是詭名之弊已去矣尚何俟設禁以¶
防之乎盖其法之弊有甚害者行於貧而不行於富行¶
於賤而不行於貴此乃不可不革者也且縣有一宰行¶
法於一縣者也其家無田則己為縣令者家買田園有¶
不為詭名者乎州有一守行法於一州者也其家無田¶
即己為郡守者家買田園有不為詭名者乎推而言之¶
<pb:KR4d0163_WYG_009-23b>¶
盖無不然乃徒設禁防形勢之家雖有訟者州縣不行¶
是行於賤而不行於貴也兼并之家人不敢訴是行於¶
貧而不行於富也獨貧民下户稍涉讐怨更相告訐若¶
州縣受訴而不行即屬違戾若受而行之長告訐之風¶
使細民無所措手足至使豪猾之人誅求鄉村仰以取¶
結者豈不謂法之甚弊者乎某今以謂若盡去其法使¶
詭名者無所忌憚則不可獨願除告賞之法凡詭名挾¶
佃寄託官户規免等第減落税錢之類並除許人告三¶
<pb:KR4d0163_WYG_009-24a>¶
字遇其事至官皆依法窮治如州縣隠蔽即委監司按¶
劾而舉行之如此即法固存不害其為良法意固存不¶
害其為美意去告訐之風長敦厚之俗豈不美哉嘗聞¶
錢氏之有國也有一族子弟領郡民有訟盗種官田者¶
錢氏子弟怒而杖之且曰有國者之富獨患地有遺利¶
豈以官民為異道哉使地皆墾闢即稼穡之盛非有國¶
者之利乎由是二浙之地鮮有曠土夫以偏方之佐尚¶
知捐在官之利與民共之以為有國者之利又况詭名¶
<pb:KR4d0163_WYG_009-24b>¶
之弊若常均及下等即無損於官而實便於民今又不¶
除其禁特寛告訐之俗何憚而不為乎此理甚明願朝¶
廷斷以必行之¶
　　　初論修法之意劄¶
某竊見朝廷重修敕令者其始本欲盡復嘉祐故事非¶
有意於重修也故當日詔書大意以謂仁祖在位四十¶
餘年最為久長故盡復嘉祐法度縁閲嵗既久政事更¶
革詳略不同又自熈寧以來便分勑令格式四事嘉祐¶
<pb:KR4d0163_WYG_009-25a>¶
法度已不復見今之為有司者當上承朝廷復古之意¶
先以嘉祐法為主其有改更政事前法所不載者以後¶
來刑名附入則祖宗之大法復於今日既從刑部侍郎¶
商守拙之請使嘉祐所不載者並依見行條法俗吏因¶
之習耳目見聞之常一切以政和法令為主豈復有嘉¶
祐哉今者雖行重修左右前後皆政和行法之人根蔕¶
蟠結勢不可解區區一二士人安能勝彼之衆乎嗚呼¶
熈寧以來變更法度以至於今踰六十年矣十甲十二¶
<pb:KR4d0163_WYG_009-25b>¶
子相配數窮六十豈天時人事因我國家創殘之餘大¶
復祖宗之宏規乎美意始行俗吏掣肘而責之事者環¶
聚士子十餘人法吏數十人怵以後禍誘以近利謂新¶
書朝成暮推賞典若一開口必致敗事今試取巳修者¶
觀之皆政和勅也群吏檢㑹凢政和所有而嘉祐所無¶
則必修入而後已嘉祐所有而政和所無則不復條具¶
蠧政之結人心也如此幸遇君相有恢復之大志而俗¶
吏奪之了不得伸此有志之士所為憤嘆不平者也¶
<pb:KR4d0163_WYG_009-26a>¶
　　　次論嘉祐政和法意不同劄¶
嘉祐勅者不分四門具載於勅謂如創造一物在嘉祐¶
勅則曰凡造某物光集人工材植計多寡限某日為之¶
功成獲某賞工廢定某罪此嘉祐文意也政和勅者分¶
勅令格式四門集人工材植令也計多寡限某日式¶
也功成獲某賞格也功廢定某罪勅也故嘉祐勅一閲¶
而盡在不習法者舉能知之此士人百姓之利也政和¶
勑反覆尋閲有終日不盡一事者法吏侮文者之利也¶
<pb:KR4d0163_WYG_009-26b>¶
今立法者欲一舉盡見使人人曉然咸知而為百姓之¶
利乎欲網羅詳悉繁文碎辭可以出入為侮文者之利¶
乎今持良法以治天下使綱目咸舉不務求為百姓之¶
利而使侮文者得以弄之愚意立法之意必不然也且¶
法度之變何世而無髙祖初定闗中約法三章天下既¶
定命蕭何次律令民歌之曰蕭何為法較若畫一其洞¶
然易曉之意可見其後天下多事而趙禹張湯之法出¶
天下豈勝其弊哉頼昭帝繼之霍光知時務之變而當¶
<pb:KR4d0163_WYG_009-27a>¶
時根據之弊光能絶之摧燕王仆上官文學之士咸使¶
盡其辭𢎞羊之流不得竄其説保而持之以遺宣帝中¶
興之功始粲然耳向使昭帝承奢侈師旅之後守趙禹¶
張湯之令不變則始元之詔真虛文也嗟乎昭帝去漢¶
武之世相繼其間餘習往往具在張湯趙禹之黨必尚¶
持法相顧而文學之士得以竭忠盡辭者丞相大將軍¶
與百執事主其議者為是力耳使丞相不從大將軍不¶
力主在庭百執事畏罪不議則招徠之士尚得開其喙¶
<pb:KR4d0163_WYG_009-27b>¶
乎更昭立宣為日久矣魏相猶以漢故事奉行為名相¶
則欲恢復大業者於祖宗之法當何如耶前朝之臣蔽¶
䝉聖明過誤國家殘賊百姓不勝其弊天下之人無問¶
逺近言祖宗之法則釋然昭蘇如病者痊如痿者起如¶
久憂者去如言蔡京之流凋弊之政則䘮膽失氣魂亡¶
魄絶如覩臭腐如視涕唾如久隂而沈結如痿痺而不¶
起嗚呼今欲去姦諛更弊政大慰民心名聲稱號之順¶
否亦當如何哉此區區之愚所以不量愚賤而欲極論¶
<pb:KR4d0163_WYG_009-28a>¶
其弊者也¶
　　　後論今日之法當然劄¶
某嘗聞管子之相齊下令如流水之源者豈不計是非¶
利害一切順從衆意務以愉快為事乎是亦因時乗理¶
疏瀹其端導而行之使無留難故民之行之不約而順¶
從也某竊觀嘉祐勅條目絶省政和勅條目甚繁嘉祐¶
勑之文詳政和勅之文簡嘉祐勑立法多重政和勅立¶
法多輕夫條目省則易行立文詳則易曉而法重則民¶
<pb:KR4d0163_WYG_009-28b>¶
不輕犯百餘年間致治之美得非由是乎政和勅則不¶
然政和所載在嘉祐勅十無三四此條目所以為繁嘉¶
祐丁寧訓誥之意政和一切去之此其文所以為簡徒¶
流笞杖所以禁姦類多姑息謂之隂徳此其法所以多¶
輕徒不知條目繁則難行立文簡則難曉姑息從輕則¶
易犯數十年間蠧國殄民得非由是乎但舉一二事言¶
之水陸不得事道像道士不得動鐃鈸軍人不得養鷹¶
犬將校不得從畋獵又如絶禁兵器則鈎刀博刀捋尖¶
<pb:KR4d0163_WYG_009-29a>¶
刀名號雖異而形相似者皆收坐之此嘉祐所不載而¶
政和則有之此政和勅條目之所以為繁也如招軍經¶
由人不得受軍人例物在嘉祐勅則凡招軍時先具法¶
曉諭出榜旗下各令知委此仁民愛物之意欲民不輕¶
犯也至政和則不然但斷受財之罪而已其意以謂既¶
巳立法何必出榜既不出榜何取知委故至今俗吏多¶
謂嘉祐為剰文不知光武一札十行丁寧訓誥之意幾¶
何其不為剰文耶此政和勅立文所以為簡也嘉祐勅¶
<pb:KR4d0163_WYG_009-29b>¶
於同居親有所䂓求而或使為童行或不收養因而致¶
死者論入十惡僧尼道士於本師亡歿還俗歸家回禮¶
它人為師者加一等所以禁止姦弊可謂委曲政和勅¶
則一切去之不知刑有當重豈可但使從輕設法之意¶
將禁姦是務而獨務從輕姦可禁乎故政和勅所以為¶
輕而易犯也以某觀之大抵嘉祐勅必出於士人之手¶
故士人喜觀之前政和修勅時詳定官一時貴人漫不¶
省事刪定官多貴游子孫故政和勅皆出於文吏之手¶
<pb:KR4d0163_WYG_009-30a>¶
故文吏喜道之今其言曰法令詩書自為兩塗雖習翰¶
墨豈能曉法故以文法出入為已任獨不知管夷吾便¶
民之令以道揆為之乎亦拘制文墨之弊而為是諄諄¶
者乎且近時風俗便文自營規避後悔牢不可破以謂¶
改嘉祐之文孰謂理直改政和之文則政和之人具在¶
不可不慮乎此所以上下袒徇務為文致必從政和而¶
後止也嗟乎此可怵夫抱案吏耳士大夫奮身謀國死¶
且不畏今欲導祖宗良法美意以便天下實千載一時¶
<pb:KR4d0163_WYG_009-30b>¶
之嘉㑹而蓄縮畏罪制於文法寧有是哉某又竊聞人¶
士家多有藏元祐勑者若朝廷發徳音下明詔求元祐¶
書與嘉祐參合對修具為成書其有二勅所不載於見¶
行條法者先具條目令刪定官各具所見與公朝通議¶
之其不必用者去之其不可去者附入之則此書之成¶
當粲然可觀而使一代之典出於此時顧不韙與蕪昧¶
之説未知可否恭惟高明俯加裁擇而間取焉幸甚¶
　　　正得失劄¶
<pb:KR4d0163_WYG_009-31a>¶
前朝害政之方不一而止然總要而言不離於倒置而¶
止耳以忠為佞以邪為正則人材倒置也女謁日盛宦¶
官弄權則名分倒置也以謟諛為嚮上以愛民為附下¶
則是非倒置也國力空竭邉陲召亂則强弱倒置也或¶
唱於前或和於後併為一談牢不可破如是而行餘二¶
十年故上天從之報以倒置之禍外夷天下之足足固¶
在下而返處於上中國天下之首首固居上而返處於¶
下連年之禍古今所無豈可謂强弱之運偶如是哉實¶
<pb:KR4d0163_WYG_009-31b>¶
倒置之禍積以召之也傳曰人之所欲天必從之端謂¶
是耳然則今日之事所以為燮調之理者不在於它審¶
其倒置者易之斯得矣今之所謂倒置者何耶曰前朝¶
之倒置在諸法度譬諸人身殘其血氣之道也今日之¶
倒置在於强弱征伐譬諸人身殘其形軀之道也殘其¶
血氣者難見而其禍遲殘其形軀者易察而其禍速方¶
今朝廷謂襲前日之弊紀綱法度一切失叙則厚誣矣¶
若征伐之所出漸成倒置則鄙人雖愚實區區之心所¶
<pb:KR4d0163_WYG_009-32a>¶
甚恐也今執事其思返此禍乎施設注措之方必有黙¶
曉執事之意者若謂宻勿之請固巳告猷獨行自然機¶
不可泄則非愚所敢言也干冒威嚴退惟戰恐¶
